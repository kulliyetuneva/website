---
layout: post
title: "\"Kerim Ay'a Hazırlık\" programımızın kapanışını yaptık"
date: 2021-05-17T21:37:34.757Z
author: kulliyetuneva
categories:
  - Faaliyetlerimiz
tags:
  - "#nevaramazanahazırlık"
image: /assets/images/teşekkür-ve-dua.jpg
---
<!--StartFragment-->

Recep ve Şaban aylarında Telegram kanalımızda sürdürdüğümüz "Kerim Ay'a Hazırlık" programımızın kapanışını dün yaptık. Programın 2 ayında da tam başarı gösteren 15 yaşındaki en küçük kardeşimiz Betül Çelik'in belgesini teşvik gayesiyle sizlerin huzurunda da takdim etmek istedik. Rabbimiz, ümmetin sağlam akideli, ilmî donanımlı gençlerinin sayısını artırsın.

Bu programla amacımız Ramazan'ı her sene erkenden karşılamaya hazırlanan selefimizi örnek almak ve de az da olsa devamlı amelin kişiye nasıl bir bereket ve gönül huzuru ile döndüğünü hissettirebilmekti. Bize "Hayatlarının en verimli Recep ve Şaban ayı" olduğunu, ilk defa bir siyer kitabı bitirdiklerini, sabah-akşam zikirlerini alışkanlık haline getirdiklerini söyleyerek dua eden kardeşlerimizden anladığımız kadarıyla programımız amacına biiznillah ulaştı.

İki ay süresince her gün sabah ve akşam zikirleri, günlük 2 sayfadan 6 cüz Kur'an, 6 cüz meal, "Herkes İçin Siyer" video serisinden 16 saatlik video, günlük 7 sayfadan İbrahim Sarıçam'ın "Hz.Muhammed ve Evrensel Mesajı" adlı 493 sayfalık siyer kitabı, 2 ayda 6 gün oruç ve 6 gün teheccüd namazı tamamlanmış oldu.

Bu dökümü, az amelin toplamda nasıl bir verime dönüştüğünü görmeniz için yaptık sadece, ihlası ile kabul etmesini dileriz Rabbimizden. Bu program sadece bir numune idi, az ve öz tutmaya çalışmıştık, bunu geliştirmek ve bu tarz bir çalışmayı hayat metodu haline getirmek ise artık bizim elimizde. Programa katılan/katılamayıp duasıyla destek olan tüm kardeşlerimize teşekkür ederiz.

Birkaç teşekkür de programın mutfak kısmında bize yardımcı olan kardeşlerimiz için olacak. Rabbimizin buyurduğu gibi "İyiliğin karşılığı iyilikten başka bir şey midir?"\
\
Bu programa başladığımız 12 Şubat'tan itibaren paylaştığımız broşürleri ve davet kartlarını gönüllü ve özverili bir şekilde istediğimiz gibi tasarlayan kıymetli öğrencimiz [@velfeyn](https://www.instagram.com/velfeyn/) ve eşine, yine her hafta kanalda yaptığımız siyer testlerini büyük bir emekle hazırlayan Neva'mızın nâdide öğrenci ekibine, programı duyuran ve daha çok kişiye ulaşmasına vesile olan siz kardeşlerimize gönülden teşekkür ve dua ederiz.

Yeni hayırlarda buluşmak duasıyla.🌿



T.me/kulliyetuneva

<!--EndFragment-->