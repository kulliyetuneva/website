---
layout: post
title: Neva 2.kitap Tahlili (İrade Terbiyesi)
date: 2020-04-07T21:33:11.597Z
author: kulliyetuneva
categories:
  - Neva Kitap Tahlili
featured: false
sticky: false
image: /assets/images/92939743_2726076317522098_8798107314625183744_n.jpg
---
<!--StartFragment-->

> Nevâ Kitap Tahlili programımızın **2.kitabı Jules Payot'un İrade Terbiyesi** adlı kitabıydı. Korona gündemi nedeniyle tahlilini topluca yapamasak da, grup üzerinden okumalara devam ediyoruz.

İlk kitabımız Zamanın Kıymeti'nde İslam âlimlerinin gözüyle "zaman"ın değerine ve ömrü nasıl nakış nakış işleyerek hebâ etmediklerine şahit olmuştuk. Bu kitabı onun akabinde seçmemizin sebebi de, bir de Batı'dan bir örnek olarak Fransız bir akademisyenin 1893 yılından bilhassa gençlere ve zihnini kullanarak çalışan herkese hitaben dört yıllık bir emekle kaleme aldığı bu kitabın irade terbiyesinde yöntem eksikliğinden yakınan kişilere fayda sağlayacağını düşünmemizdi. Gerçekten de kitap hakkındaki olumlu dönüşlerden bu faydanın hâsıl olduğunu gördük.

![▶](https://static.xx.fbcdn.net/images/emoji.php/v9/t40/1/16/25b6.png) Kitap beş bölümden oluşuyor. Mücadele edilecek düşmanlar olarak isteksizlik, dürtüler, kötü arkadaşlar, tembellik bahanelerine tek tek değinerek, çalışmanın insanı mutlu eden yönüne ve kişileri bu yönde motive edebilecek çevresel etkenlere, eğitimcilerin rolüne ve iradenin önündeki engelleri kaldırmanın yollarına değiniyor. Bu yolda iç tefekkürün önemini, duygu ve düşüncelerin irade terbiyesindeki rolünü vurguluyor.

Kitapta tamamlanması gereken vurgu ise bize göre, irade terbiyesini sağlamada; yanlış alışkanlıklarla mücadele ederken ya da disiplinli bir insan olmak yolunda kişiyi esas motive edecek ulvi gaye olan 'din'in etkisi üzerinde durulmasının gerekliliğiydi.

Netice itibariyle Ediz Yayınevi'nden çıkan 200 sayfalık bu kitabı disiplin içinde çalışma sıkıntısı çeken herkese yardımcı olabileceğini düşünerek tavsiye ederiz.

![🌿](https://static.xx.fbcdn.net/images/emoji.php/v9/t1e/1/16/1f33f.png) "Tembelin mutluluğu sadece başkalarına bağlıyken, çalışmaya alışık olan işiyle meşgul olarak mutlu olur."

![🌿](https://static.xx.fbcdn.net/images/emoji.php/v9/t1e/1/16/1f33f.png) "Bilgiyi organize edip esere dönüştürmeyi başaran insan, büyük insandır."

![🌿](https://static.xx.fbcdn.net/images/emoji.php/v9/t1e/1/16/1f33f.png) "Beklenmedik olaylardan etkilenmek zayıf insanların hayat tarzıdır. Bir amacın olmaması ya da amacın peşinde koşulmaması veya dikkatin bu amaca verilmesine mâni olacak meşgalelere dalmak hayatı tutarsız ve düzensiz hâle getirir."

![🌿](https://static.xx.fbcdn.net/images/emoji.php/v9/t1e/1/16/1f33f.png) "Âni çıkışların büyük düşüşleri olur. Mütevazi, küçük bir tohum gibi basit alışkanlıklar büyük davranışlara dönüşür."

**Kulliyetu Neva**

![](/assets/images/92758635_2726076507522079_1981509185216446464_n.jpg)

<!--EndFragment-->