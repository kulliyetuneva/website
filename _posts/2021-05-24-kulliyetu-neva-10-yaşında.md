---
layout: post
title: KULLİYETU NEVA 10 YAŞINDA!
date: 2020-09-28T20:35:12.059Z
author: kulliyetuneva
categories:
  - Hakkımızda
tags:
  - "#kulliyetuneva"
image: /assets/images/كلية-نوى-في-عامها-العاشر.jpg
---
<!--StartFragment-->

**Eylül 2010...**\
\
Kayseri-Şam arasında beş arkadaş olarak mekik dokuduğumuz üç yılı geride bırakmış ve Diyar-ı Şam'da başlayan hayallerimiz memleketimizde vücut bulsun diye kolları sıvamıştık.\
\
Şam'daki usule göre dil kursu açacak ve kardeşlerimiz bizim vakti zamanında yaptığımız gibi arayışa girmesin diye onlara yerli bir alternatif sunacaktık. İdealist bir şekilde her hocaya bir sınıf ve yeterli ilgi düşüncesiyle evvela en yakınlarımızın öğrenci olduğu 5 sınıfı, 50 kişiyle açmıştık. İlk müfredatımız, ilk afişimiz, ilk kitap ve dokümanlarımız, ilk heyecanımız... ve bize sorgusuz sualsiz gönül veren o ilk öğrencilerimizi hiç unutamayız...\
\
Dersleri büyük bir azimle Arapça anlatmaya çalışıyor, dili yerinde öğreniyormuş gibi zevk almaları için her türlü sesli/yazılı/görsel aktiviteyle onları desteklemeye çalışıyorduk. Öyle azimliydik ki üzerlerinde her projeyi denediğimiz o ilk öğrencilerimize eğer birşey olduysa bilgi fazlalığından olmuş olabilir.\
\
Sonrasında yıllar geçti. Rabbimizin bize ikram ve inayeti öyle fazla oldu ki, hayallerimizin ötesini bulduk elhamdülillah. Arapça kursumuz kur sistemine göre gitgide büyümeye başladı. 1.ve 2.kurlarla başlamışken 6 temel kuru bitiren ve daha da fazlasını talep ettiklerinden 7 ve 8 ihtisas kurlarını açtığımız sınıflarımız oldu. Bu şekilde 5.mezunlarımızı verdik. 10 yıldır her sene farklı branşlarda yüzlerce kardeşimizle tanıştık, hoca-tâlibe ilişkisi yerini zamanla abla-kardeşe bıraktı. İslâmî ilimlere giriş için bir anahtar mesabesinde gördüğümüz sevgili Arapçamız vesilesiyle ailemiz gittikçe genişledi. Fakültelerindeki Arapça dersleri ve muafiyet sınavlarını kolaylıkla geçen, yurtdışına gittiğinde ortamlara korkusuzca giren, Arap hocalarla uzaktan eğitim programlarına katılan, Arapça eserler okuyarak kendilerini geliştirmeye çalışan, Arapça dersleri vermeye başlayan ve çeviri çalışmalarına katılan güzel bir öğrenci kitlemiz oldu ve olmaya devam ediyor.\
\
**Eylül 2020...**\
\
Bu dönem ise online eğitim zorunluluğu sebebiyle derslerimizi ilk defa yurtiçi ve yurtdışına açmış bulunuyoruz. 10.yılımızda başka bir ilkin arefesinde yine ilk günkü heyecanımızla çalışıyor, online doküman, sınav ve proje üretmek için gayret ediyoruz.\
\
Peki, şimdi bu güzel vesileyle kıdemli öğrencilerimizden rica etsek yeni katılacak öğrenci adaylarımıza Neva'daki Arapça ve İslâmî ilimler eğitimleri ile ilgili tecrübe paylaşımında bulunabilirler mi yorumlarda? Böylece tanışmak için teneffüs aralarında bir bardak çay içme imkanından mahrum kalan iki grubumuzu bu gönderi altında kaynaştırmış oluruz. ![🌱](https://static.xx.fbcdn.net/images/emoji.php/v9/t69/1/16/1f331.png)\
\
Eğer ki bir başarımız varsa bu Rabbimizdendir, kusurlar da bizdendir. Yeni dönemi Rahman hem bizler, hem sizler için hayırlı eylesin ve şer gibi görünen bu süreçten yeni kazanımlarla çıkmamızı nasip etsin.\
\
\
[\#elhamdülillah](https://www.facebook.com/hashtag/elhamd%C3%BClillah?__eep__=6&__tn__=*NK*F) [\#neva10](https://www.facebook.com/hashtag/neva10?__eep__=6&__tn__=*NK*F).yılında\
[\#safer1442](https://www.facebook.com/hashtag/safer1442?__eep__=6&__tn__=*NK*F) [\#eylül2020](https://www.facebook.com/hashtag/eyl%C3%BCl2020?__eep__=6&__tn__=*NK*F) 

<!--EndFragment-->