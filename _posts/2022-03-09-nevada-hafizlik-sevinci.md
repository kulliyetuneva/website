---
layout: post
title: Neva'da Hâfızlık Sevinci
date: 2018-12-14T21:12:34.401Z
author: kulliyetuneva
categories:
  - Kur'an ve Hâfızlık
featured: false
sticky: false
comments: true
image: /assets/images/9afa25fd-b23b-44bb-8029-73fc856f2065.jpg
---
<!--StartFragment-->

**NEVÂ VE HÂFIZLIK** 

Bir güzel mutluluk daha yaşamak nasib oldu Nevâ'mızda. İki tâlibemiz daha hâfızlıklarını hayırla bitirdi ve tekrar aşamasına geçtiler. Böylece 9 yılda 10 hâfizemize taç giydirmiş olduk. Kemmiyet açısından bakıldığında oldukça az bir rakam olabilir. Lakin niyetimiz ve hedeflerimiz açısından bakınca geldiğimiz nokta bizi sevindiriyor. 

Zira bu öğrencilerimizin hepsi Arapça kursumuzda yukarı kurlara gelmiş ya da mezun olmuş, İslâmî kaygıları ve kendi semtlerinde örneklik ve toparlayıcılık hüviyetleri olan, davet sahasında hem ailelerine, hem de çevrelerine oldukça fayda sağlayacaklarına ve ufuk kazandıracaklarına inandığımız kapasiteli kardeşlerimiz.\
Bizim için hâfızlık nihâi bir hedef değil, ancak Kur'an'la doğrudan ve samimi bir ilişki kurmak için bir başlangıç noktası. Bu sebeple lafz-ı celâlin hıfzından çok mânasını önemseyen, Kur'an'la yaşama çabası içinde, gönülden bir arzu ile bize gelen kardeşlerimizi pek çok aşamadan geçirdikten sonra ancak hâfızlık eğitimine kabul ediyoruz. Bu zorlu yolu geçenler de gönlümüze sürûr veriyor elbet. 

Hocalar için en büyük sevinçlerden biri evlatları mesâbesinde olan talebelerinin ilim yolundaki mürüvvetlerini görmek olsa gerektir. Hamdolsun ikramlarına Rabbimizin... Hidâyet nimetinden sonra en büyük nimetlerden biri, gönüllerden kederi silen ilim nimetidir desek bilmem yerinde olur mu... Rahman, bu yolda amelinin hakkını veren kardeşlerimizi artırsın, her semtte Kur'an'ı hakkıyla temsil eden en az bir tane hâfize olsun diyerek, bizce çok kıymetli, sekiz yıllık tanışıklığımız olan iki hâfizemizi yeniden ve gönülden tebrik ediyoruz.

8 Rabîulâhir 1440 



[\#neva_hafızlık](https://www.instagram.com/explore/tags/neva_haf%C4%B1zl%C4%B1k/) [\#kulliyetuneva](https://www.instagram.com/explore/tags/kulliyetuneva/)

<!--EndFragment-->