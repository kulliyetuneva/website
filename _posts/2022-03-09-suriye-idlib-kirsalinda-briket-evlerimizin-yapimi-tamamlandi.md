---
layout: post
title: Suriye İdlib Kırsalında Briket Evlerimizin Yapımı Tamamlandı
date: 2021-10-16T20:47:08.664Z
author: kulliyetuneva
categories:
  - Faaliyetlerimiz
  - Hakkımızda
featured: true
sticky: false
comments: true
image: /assets/images/246194801_4256551587807889_6002155855332214591_n.jpg
---
<!--StartFragment-->

Daha önce duyurusunu yaptığımız ve aylardır yapımını heyecanla beklediğimiz briket evlerimizin tamamlandığı ve Suriyeli ailelerin yerleştirildiği haberini aldık. Bir iki ev niyetiyle yola çıkmışken öğrencilerimizin ve takipçilerimizin desteği ile elhamdulillah 6 ev yapılması nasip oldu. Evlerden ikisini biz, dördünü de diğer kardeşlerimiz isimlendirdi. Birine kıymetli Dr.İyad hocamızın merhume kızı **"Sare Kunaybi"**nin ismini verdik, bu hem yıllardır kendisinden çok istifade ettiğimiz ve vesilesiyle pek çok hayırlı işe başladığımız hocamıza bir vefa hem de kızı için bir dua ve sadaka-i cariye olması için gönülden arzu ettiğimiz bir şey oldu. Diğer evimizin adı da hayırlarda kenetlendiğimiz ilim yuvamıza atfen **"Neva İlim Talebeleri".**

![](/assets/images/246224712_4256551591141222_9020613004126322929_n.jpg)

*Evlerin yapım aşamasında bize sürekli bilgi veren sevgili öğrencimiz Zehra Çamdalı'na, sınıra giderek konuyla titiz bir şekilde ilgilenen ve bize oradan bu videoları ve fotoğrafları çekerek güzel bir hatıra bırakmış olan kıymetli babası Recep Çamdalı'na ve kardeşlerine huzurunuzda teşekkür ve dua etmek isteriz.*

Kış girmeden kaç ailenin çadırdan daha korunaklı olan bu evlere girmesini nasip eden Rabbimize hamdolsun. Onların bu geçici konutlardan ayrılıp, istikrar bularak, zalimlerin zulmünden berî bir şekilde yaşayacakları yurtlarına hayırla dönmeleri de nasip olsun.

<!--EndFragment-->