---
layout: post
title: Recep Ayı
date: 2022-02-01T14:25:26.070Z
author: kulliyetuneva
categories:
  - Muallime
  - Hicri Aylar
featured: false
sticky: false
comments: true
image: /assets/images/273124780_4631912940271750_8616150006215153286_n.jpg
---
<!--StartFragment-->

**Recep 1443** ![🌙](https://static.xx.fbcdn.net/images/emoji.php/v9/t33/1/16/1f319.png)

Hicri ayların yedincisi olan ve haram aylar olarak bilinen dört aydan birisi olan Recep ayına giriyoruz. Recep ayı cahiliye dönemindeki Arapların da hürmet gösterdiği ve içinde savaşmayı helal görmediği aylardan birisi. Tevbe Suresi 36.ayetteki "Bu aylarda nefsinize zulmetmeyin." buyruğunu tefsir eden âlimler, bu ayların Allah katındaki değerinden ötürü içinde işlenen günahların daha ağır neticeleri olacağını belirtmişlerdir. Dolayısıyla her Müslümanın bu aylara bilhassa hürmet göstermesi ve farzları eda etmek, haramlardan kaçınmak, ibadetleri de Allah'ın hoşnut olacağı şekliyle yapmak hususunda azami özen göstermesi gerekir.

Bu noktada, yapacağımız her amelin kabulü için iki şartın gerektiğini hatırlamakta yarar var. Birincisi amelin ihlasla yapılması, ikincisi ise sünnete uygun olması. O halde Recep ayında yapacağımız herhangi bir amelin kabulü için de Peygamberimizin sünnetine uygunluk şartı vardır. Sahih kaynaklarımızda ise Recep ayında Nebi (as)'ın diğer aylardan farklı olarak yaptığı özel bir amel (20 rekat namaz, belli bir zikir, belli sayıda bir oruç ya da belli bir gecenin ihyası vs) bize ulaşmamıştır. Ancak bu ayla ilgili sahih bir hadis olmayışı bu ayın faziletini inkâr anlamına gelmez. Sahih bir hadisin olmadığını söylemek insanımızca hadis inkarcısı gibi anılmaya eş değer görülüyor ki bu oldukça tehlikeli bir yaklaşım. Recep ayı hem haram ay olmasıyla hem de Ramazan'a yakınlığından ötürü zaten kıymeti bilinmesi gereken bir ay. Bu ayda da Nebi (as)'ın senenin her gününe yayılan ibadet anlayışını benimseyerek Pazartesi-Perşembe oruçlarına, ayın ortasında tuttuğu eyyâm-ı biyd oruçlarına, teheccüd namazına, sabah-akşam zikirlerine, Kur'an üzerinde tedebbüre devam edilerek Ramazan ayına hazırlık yapılabilir.

Bu aylar Kerim Ay'ın gelişini müjdeleyen bir nevi hazırlık aylarıdır. Ebubekir el-Verrâk'ın şu teşbihi ne güzeldir:

> ![🌦](https://static.xx.fbcdn.net/images/emoji.php/v9/t4f/1/16/1f326.png) **"Recep ayı rüzgar gibidir, Şaban ayı buluta benzer, Ramazan ise yağmur gibidir."**

Yine kendisi Recep ayının tohumu ekme, Şaban ayının sulama, Ramazan ayının da hasat vakti olduğunu ifade etmiştir.

Öyleyse Recep'te ekmeyen, Şaban'da sulamayan, Ramazan'da nasıl hasadı umabilir?

[\#nevamuallime](https://www.facebook.com/hashtag/nevamuallime?__eep__=6&__cft__[0]=AZW3ryMmdVmMGOM4BEqKxu3gnjhjfF9KRIJAT8g-oo8STBziE54Ak8y4X7EPmnn9MtjJAZjH0E4k9iQ3_ZkNxcHrUGrep4UAAeFnFpNbyYwx9gCc1tTPIqOa8c9Hwi5iLRI&__tn__=*NK-R)

<!--EndFragment-->