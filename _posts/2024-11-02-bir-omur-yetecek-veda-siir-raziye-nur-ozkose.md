---
layout: post
title: Bir Ömür Yetecek Veda (Şiir) / Raziye Nur ÖZKÖSE
date: 2024-11-02T17:19:49.602Z
author: kulliyetuneva
categories:
  - Öncü Şahsiyetler
featured: true
sticky: true
comments: true
image: /assets/images/whatsapp-image-2024-11-02-at-12.08.27.jpeg
---
**BİR ÖMÜR YETECEK VEDA**

            

                                                                                              *Yahya Sinvar’a…*

 

Aynı anda

bu kadar ağıt

ve bu kadar direniş

Şaşkına dönüyor

Kalbim.

Bir ömür yetecek

cesaret biriktiriyor

kendine

bir ömür yetecek

hüzün;

yalnız bir kahramanın

gidişiyle …

Dağlar

gidişleriyle

sarstılar hep

dünyamı nicedir.

Avuçlarımda

Uhut’tan kalma hurmalar

Cennet’in kokusunu alanlar,

artlarına bakmadılar

hiç…

 

Durup durup

bir miktar

izin veriyorum

yağmurlara.

Bu vedayı

uzunca bir süre

soluklansın

kalbim istiyorum.

Unutmayayım,

Alışmayayım

İstiyorum.

Gözlerimi çalmasın

İstiyorum dünya,

günlerime dokunmasın.

 

Aynı anda

bu kadar onur

ve bu kadar hüzün

şaşkına dönüyor

kalbim…

Tüm kelimelerimin sonu

direnişe çıkıyor.

Enkazdan kalan koltukları

seviyor şimdi

yüreğim.

Yıkılmadan,

üzerinde meydan okunan…

Yumuşak, içine gömülüp

konfor solunan değil!

Dünyaya çakılan

koltuklar değil!

Dünyanın kalbine

bir hançer gibi saplanan

Ve sonra

taptaze bir umut,

yepyeni bir nefes olan…

 

Kahramanlığın

gizlenemez yüzüyle

tanışıyorum

o birkaç anda.

Sızlıyor sağ kolum

Zalime atılmış bir taş olmayı

yeğliyor.

Enkaz altından

dağ gibi bir çınar

fışkırıyor.

Kana kana içiyor

gözlerimiz

koca bir

vedayı.

Bir ömür yetecek

DİRENİŞ  biriktiriyor.

Bükülüyor boynumuz

bir ŞEHADET

müjdesine.

Ölü demeyin onlara,

asıl ölen bizleriz.                                               



**Raziye Nur Özköse**

 

 

 

 

 

 

 

<!--EndFragment-->