<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="X-UA-Compatible" content="ie=edge">
    <title>Kur'an mı Ezberleyeyim, Başka İlimler mi Öğreneyim? (Çeviri) | Kulliyetu Neva</title>

    <!-- Begin Jekyll SEO tag v2.5.0 -->
<title>Kur’an mı Ezberleyeyim, Başka İlimler mi Öğreneyim? (Çeviri) | Kulliyetu Neva</title>
<meta name="generator" content="Jekyll v3.8.5" />
<meta property="og:title" content="Kur’an mı Ezberleyeyim, Başka İlimler mi Öğreneyim? (Çeviri)" />
<meta name="author" content="kulliyetuneva" />
<meta property="og:locale" content="en_US" />
<meta property="og:site_name" content="Kulliyetu Neva" />
<meta property="og:image" content="/assets/images/4688689fc5e3e5da94e8ad6257f8bc24.jpg" />
<meta property="og:type" content="article" />
<meta property="article:published_time" content="2022-03-09T14:02:41+00:00" />
<script type="application/ld+json">
{"author":{"@type":"Person","name":"kulliyetuneva"},"headline":"Kur’an mı Ezberleyeyim, Başka İlimler mi Öğreneyim? (Çeviri)","dateModified":"2022-03-09T14:02:41+00:00","datePublished":"2022-03-09T14:02:41+00:00","url":"/kuran-mi-ezberleyeyim-baska-ilimler-mi-ogreneyim-ceviri/","image":"/assets/images/4688689fc5e3e5da94e8ad6257f8bc24.jpg","@type":"BlogPosting","mainEntityOfPage":{"@type":"WebPage","@id":"/kuran-mi-ezberleyeyim-baska-ilimler-mi-ogreneyim-ceviri/"},"publisher":{"@type":"Organization","logo":{"@type":"ImageObject","url":"/assets/images/kulliyetu-nev%C3%A2-logo.png"},"name":"kulliyetuneva"},"@context":"http://schema.org"}</script>
<!-- End Jekyll SEO tag -->


    <link rel="shortcut icon" type="image/x-icon" href="/assets/images/favicon.ico">

    <!-- Font Awesome Icons -->
    <link rel="stylesheet" href="https://use.fontawesome.com/releases/v5.3.1/css/all.css"
        integrity="sha384-mzrmE5qonljUremFsqc01SB46JvROS7bZs3IO2EmfFsd15uHvIt+Y8vEf7N7fWAU" crossorigin="anonymous">

    <!-- Google Fonts-->
    <link href="https://fonts.googleapis.com/css?family=Lora:400,400i,700" rel="stylesheet">

    <!-- Bootstrap Modified -->
    <link rel="stylesheet" href="/assets/css/main.css">

    <!-- Theme Stylesheet -->
    <link rel="stylesheet" href="/assets/css/theme.css">

    <link rel="stylesheet" href="/assets/css/BetterTube.css">

    <!-- Jquery on header to make sure everything works, the rest of the scripts in footer for fast loading -->
    <script src="https://code.jquery.com/jquery-3.3.1.min.js"
        integrity="sha256-FgpCb/KJQlLNfOu91ta32o/NMZxltwRo8QtmkMRdAu8=" crossorigin="anonymous"></script>

</head>

<body class="">

    <!-- Navbar -->
    <nav id="MagicMenu" class="topnav navbar navbar-expand-lg navbar-light bg-white fixed-top">
        <div class="container">
            <div class="row">
                <div class="col">
                    <a class="pb-0" href="/">
                        <img src="/assets/images/kulliyetu-nev%C3%A2-logo.png" alt="" width="150" height="100">
                    </a>
                </div>
                <div class="col">
                    <div class="row">
                        <a class="navbar-brand pb-0" href="/">
                            <strong>Kulliyetu Neva</strong>
                        </a>
                    </div>
                    <div class="row">
                        <span class="navbar-text pt-0">Arapça ve İslâmî İlimler</span>
                    </div>
                </div>
            </div>
            <button class="navbar-toggler collapsed" type="button" data-toggle="collapse" data-target="#navbarColor02"
                aria-controls="navbarColor02" aria-expanded="false" aria-label="Toggle navigation">
                <span class="navbar-toggler-icon"></span>
            </button>
        </div>
    </nav>
    <nav class="navbar navbar-expand-lg navbar-light bg-white">
        <div class="container">
            <div class="navbar-collapse collapse" id="navbarColor02">
                <ul class="navbar-nav mr-auto d-flex align-items-center">
                    
    
    <li class="nav-item">
        <a class="nav-link" href="/">Anasayfa</a>
    </li>
    

    
    <li class="nav-item">
        <a class="nav-link" href="/hakkimizda">Hakkımızda</a>
    </li>
    

    
    <li class="nav-item">
        <a class="nav-link" href="/category/neva-arapca/">Arapça</a>
    </li>
    

    
    <li class="nav-item dropdown">
        <a class="nav-link dropdown-toggle" href="#" id="navbarDropdown" role="button" data-toggle="dropdown" aria-haspopup="true" aria-expanded="false">
          İslâmî İlimler
        </a>
        <div class="dropdown-menu">
        
            <a class="dropdown-item" href="/category/neva-islami-ilimler">Genel</a>
        
            <a class="dropdown-item" href="/category/kuran-ve-hafizlik">Kur'an ve Hâfızlık</a>
        
            <a class="dropdown-item" href="/category/el-edebul-mufred-dersi">el-Edeb'ül-Müfred Dersi</a>
        
            <a class="dropdown-item" href="/category/el-itisam-dersi">el-İ'tisâm Dersi</a>
        
            <a class="dropdown-item" href="/category/siyer-i-nebi">Siyer-i Nebi</a>
        
            <a class="dropdown-item" href="/category/rihletul-iman">Rıhletu'l-İman</a>
        
        </div>
      </li>
    

    
    <li class="nav-item dropdown">
        <a class="nav-link dropdown-toggle" href="#" id="navbarDropdown" role="button" data-toggle="dropdown" aria-haspopup="true" aria-expanded="false">
          Çeviri
        </a>
        <div class="dropdown-menu">
        
            <a class="dropdown-item" href="/category/neva-ceviri/">Genel</a>
        
            <a class="dropdown-item" href="/category/hanim-sahsiyetler/">Öncü Şahsiyetler</a>
        
            <a class="dropdown-item" href="/category/ahmed-es-seyyid/">Ahmed es-Seyyid</a>
        
            <a class="dropdown-item" href="/category/huseyin-abdurrazik/">Hüseyin Abdurrazık</a>
        
        </div>
      </li>
    

    
    <li class="nav-item dropdown">
        <a class="nav-link dropdown-toggle" href="#" id="navbarDropdown" role="button" data-toggle="dropdown" aria-haspopup="true" aria-expanded="false">
          İyad Kunaybi
        </a>
        <div class="dropdown-menu">
        
            <a class="dropdown-item" href="/category/prof-dr-iyad-kunaybi">Genel</a>
        
            <a class="dropdown-item" href="/category/imanin-hakikatine-yolculuk-serisi">İmanın Hakikatine Yolculuk Serisi</a>
        
            <a class="dropdown-item" href="/category/kadin-ve-aile-serisi">Kadın ve Aile Serisi</a>
        
            <a class="dropdown-item" href="/category/husn-u-zan-serisi">Hüsn-ü Zan Serisi</a>
        
            <a class="dropdown-item" href="/category/aile-toplum-ve-ahlaka-dair-muhtelif-ceviriler">Aile, Toplum ve Ahlâka Dair Muhtelif Çeviriler</a>
        
        </div>
      </li>
    

    
    <li class="nav-item">
        <a class="nav-link" href="/category/neva-kitap-tahlili/">Kitap Tahlili</a>
    </li>
    

    
    <li class="nav-item">
        <a class="nav-link" href="/category/muallime">Muallime</a>
    </li>
    

                </ul>
                <ul class="navbar-nav ml-auto d-flex align-items-center">
                    <script src="/assets/js/lunr.js"></script>

<script>
$(function() {
    $("#lunrsearchresults").on('click', '#btnx', function () {
        $('#lunrsearchresults').hide( 1000 );
        $( "body" ).removeClass( "modal-open" );
    });
});


var documents = [
    
    
    
    
    
        {
            "id": 0,
            "url": "/hakkimizda",
            "title": "Hakkımızda",
            "body": "Kulliyetu Neva’ya Dair Kulliyetu Neva, 2007-2010 yılları arasında Suriye’de eğitim görmüş, 2010 yılından bu yana Kayseri’de Arapça ve İslâmî İlimler üzerine hanımlara yönelik yüz yüze ve online dersler veren bir bayan grubudur. * İletişim İçin: kulliyetuneva@gmail. com "
        },
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    

    
        {
            "id": 1,
            "url": "/inasin-2-baskisi-cikti/",
            "title": "Înâs'ın 2. Baskısı Çıktı!",
            "body": "2025/04/07 -  Elhamdülillah, çok sevilen çeviri kitabımız ÎNÂS’ın 2. baskısı İslambol Yayınları’ndan çıktı. Romanı, bilhassa eğitimcilerin, öğrenci gruplarıyla tahlil etmelerinin; ebeveynlerin de evde çocuklarıyla bölümler hâlinde okuyarak, mesajları üzerine konuşmalarının oldukça faydalı olacağını belirtmek istiyoruz. Umarız girdiği her eve hayırlar getirsin Înâs…\\#ramazan_müjdesi\#1446_bereket_yılı  Daha Azını Gör — islambolyayinlari "
        }
    
    ,
    
    
        {
            "id": 2,
            "url": "/allaha-husnuzan-beslemek-cikti/",
            "title": " Allah'a Hüsnüzan Beslemek  Çıktı!",
            "body": "2025/04/07 - YENİ KİTAP 📗 Editörlüğünü üstlendiğimiz “İyad Kunaybi Külliyatı” projesinin 3. semeresi olan “Allah’a Hüsnüzan Beslemek” kitabı da elhamdülillah çıktı. Tercümesi Mustafa Karakaya’ya, tashih ve editörlüğü bize, son okuması şair, edebiyatçı dostumuz @serap. yavas‘a ve kapak tasarımı da kıymetli @ozanay_art Hoca’ya ait olan bu güzel eser, @islambolyayinlari tarafından büyük bir özenle, iki renk olarak basıldı. İyad Hoca, mukaddimede bu kitapta neler bulabileceğimizi şu şekilde özetliyor:\\▪ Başımıza gelen musibeti kendimiz için bir ödüle nasıl dönüştürebiliriz? ▪ İmtihan nimetinden nasıl haz alabiliriz?\▪ Şartlar ne olursa olsun nasıl mutlu bir hayat sürdürebiliriz?\▪ Her olaya nasıl olumlu ve umutlu yaklaşabiliriz?\▪ Kalbimizi yalnızca O’ndan korkacak ve sadece O’ndan ümit besleyecek şekilde yüce Allah’a nasıl bağlayabiliriz?\▪ Sarsılmaz bir iradeye ve özgür bir ruha nasıl sahip olabiliriz?\▪ Kalbimizi, Allah Teâlâ ile buluşmayı arzulayan selim bir kalp hâline getirmek için kaderi kınayıp durmaktan nasıl kurtarabiliriz?\▪ Her türlü eksiklikten münezzeh olan yüce Rabbimizi, şartlar ne olursa olsun değişmeyen, koşulsuz bir sevgiyle nasıl sevebiliriz? 🔸️🔸️🔸️ Mübarek Ramazan gününde baskısı tamamlanan kitap, umarız ki yaşadığı sıkıntılarda Rabbinden başka sığınak ve kaçacak yer bulamayacağını anlayarak yine O’nun huzurunda teselli bulmayı ümit eden kalplere Allah’ın yakınlığını, sevgi ve merhametini hatırlatan bir refîk olur. Her eve girmesini ve kitap okuma gruplarının sevilen bir parçası olmasını diliyoruz. Hayırlı olsun. 🍃🤲\\@dr. eyadqun\\\• تم نشر كتاب د. إياد قنيبي: “حسن الظن بالله” باللغة التركية الحمد لله. "
        }
    
    ,
    
    
        {
            "id": 3,
            "url": "/suriyenin-ozgurlugune-sevinmekten-korkuyorum-prof-dr-iyad-kuneybi/",
            "title": " Suriye'nin Özgürlüğüne Sevinmekten Korkuyorum  / Prof. Dr. İyad Kuneybi",
            "body": "2024/12/10 - “Suriye’nin Özgürlüğüne Sevinmekten Korkuyorum”:  Pek çok Müslümanın Suriye’deki olaylara tepkisi, yaşananları doğru bir şekilde değerlendirememekten dolayı beklenen seviyede değil. Bunun birkaç nedeni olabilir:  Siyasi güçlerin rolüyle ilgili sorular: Suriye’nin özgürlüğüne kimin destek verdiği ya da kimin göz yumduğu hakkında kafa karışıklığı.  Özgürlük operasyonunu gerçekleştiren gruplar hakkında şüpheler ya da bilgi eksikliği.  Gelecekte yaşanacaklardan endişe. Belki de bu nedenlerin hepsi zihninizde yer etmiş olabilir. Kardeşim, şunu anlamalısınız:: Bu sürecin zorluğunu ve tehlikelerini tam anlamıyla kavrıyoruz. Özgürlük mücadelesini gerçekleştirenlerin önümüzdeki günlerde ne yapacağını bilmiyoruz. Allah’tan onlara doğru yolu göstermesini, yardım etmesini, başarı vermesini ve sözbirliği içinde O’nun emirlerine uymalarını diliyoruz. Ancak bütün bu belirsizlikler, sizi Şam’daki kardeşlerinizin sevinçlerini paylaşmaktan alıkoymamalı. İşte onların sevinç sebepleri:  Allah’ın evlerinin temizlenmesi: Suçlular ve dış güçler tarafından talan edilen ve kirletilen camilerin yeniden ibadete açılması, ezanların yükselmesi ve namazların kılınması.  On binlerce kardeşimizin özgürlüğüne kavuşması: Zindanlarda taşları bile eritecek işkencelere maruz kalan mahkumların serbest bırakılması.  Mahkum yakınlarının mutluluğu: Babalar, anneler, kardeşler ve evlatların sevdikleriyle yeniden bir araya gelmesi.  Kudurmuş liderin düşüşü ve kaçışı: Halkını yıllarca baskı altında tutan tiranın çaresizlik içinde kaçtığını görmek.  Şam halkının özgürlüğü tatması: 54 yıl süren baskıdan sonra özgürlük ve onur havasını solumaları.  Müslümanlara umut aşılanması: Çok derin köklere sahip olduğu sanılan bir rejimin örümcek ağı gibi dağıldığını görmek, Müslümanlara cesaret ve umut verdi. Bu sevinçlerin her biri Allah’ın sevdiği şeylerdir ve müminlerin kalplerine neşe verir. Bu duygularla sevinmek, düşüncesizlik ya da politik bilinçsizlik değildir; aksine, bu sevinci yaşamamak düşünce ve duygu dengesizliğidir. Sevinmekten Çekinmek Akıllıca mı?: Aşırı temkinli davranmak ve sevinç göstermemek, hikmet ya da akıl göstergesi değildir. Bu tutum, sizi kardeşlerinizle sevincinizi paylaşmaktan alıkoyar ve aranızda bir mesafe oluşturur. “Müminler ancak kardeştir” ayetinin gereği, onların sevinçlerine ortak olmak ve hüzünlerine üzülmek değil midir? Sevinç göstermemeniz esasında onları üzer ve aranızda bir soğukluk meydana getirir. Dün yazılı paylaşımlar yaptım, bir kardeşimiz Suriye’den şöyle yorumladı: “Doktor İyad, yazmak yetmez, bir de bize gülerek video çekmelisin. ” Bu kardeşimiz ve Şam’daki diğer kardeşlerimiz için gülerek bir video çekip size hayır dualarımı ve tebriklerimi ileteceğim. Belki şöyle diyebilirsiniz: “Ama korkuyorum ki günler öyle olaylar getirir ki bu sevinci unuturuz ve insanların içinde bir kırılma yaşanır. ” Evet, ne olursa olsun, olanlar bu zaferin coşkusunu ve Allah’ın rahmetinin inişine dair sevincinizi unutturmasın. Düşmanlarımız Gazze’de bu sevinci unutmamızı istediler, Şam’da da unutalım diye uğraşacaklar. Amaçları özgürleşme umutlarımızı tamamen kırmak ve bizi kendi zincirlerimizi kırmaktan korkar hâle getirmek. O nedenle de sevinmekten kaçınmak, onların planlarına teslim olmak demektir. Bu günlerde şahit olduk ki bazı mahkûmlar kurtulmaları için kardeşlerimiz yanlarına geldiğinde, kilitlerini kırıp onlara “Çık, artık özgürsün” dediklerinde korkuyor, tereddüt ediyor ve şüpheye düşüyorlardı. Bu ânın gerçekten gelip gelmediğine inanamıyorlardı. Biz de onlar gibi olmak istemiyoruz; özgürleşmenin imkânsız olduğunu düşünmek, bu dünyada sadece güç sahiplerinin istediği şeylerin gerçekleşebileceğine inanmak istemiyoruz. Zira ne kadar güçlü olurlarsa olsunlar, Allah onları kuşatandır. Evet, onlar plan kuruyor şüphesiz ama: “Onlar tuzak kurar, Allah da tuzak kurar. Allah, tuzak kuranların en hayırlısıdır. ” (Âl-i İmrân, 54). Bizim görevimiz her olayı değerlendirmek, sürekli korku ve şüphe içinde kalmak değil. Bu günlerde duyguların canlılığını korumak önemlidir çünkü insan duygusal olarak yoğun olduğu zamanlarda dersler çıkarır ve ibret alır. Yaşananlardan ders almak, onunla etkileşime geçmek ve zafer unsurlarını anlamak zorundayız; sürekli korku ve tereddüt içinde donup kalmamalıyız. Önümüzdeki günlerde gerilemeler yaşanması muhtemeldir ve bu, mücadelenin, sınanmanın ve tecrübelerin olgunlaşmasının bir parçasıdır. Afganistan’dan bu konuda büyük bir ders alabiliriz. Afganistan:  Rus işgalinden kurtuldu: Uzun ve acı dolu bir mücadeleden sonra özgürlüğünü kazandı.  İç çatışmalar yaşadı: Bir zamanlar kardeş olan gruplar kendi aralarında çatıştı ve iktidar için mücadele ettiler. Ardından Afganların arasından, onları bu birbirleriyle çatışan gruplardan kurtaracak biri çıktı.  Yeni bir işgal yaşadı: Afganistan, dünya güçleri tarafından tekrar işgal edildi ve halk büyük acılar çekti.  Ancak Afganlar, 20 yıl boyunca sabrederek ve direniş göstererek işgali sona erdirdi ve tekrar özgürlüklerini kazandılar. Afganistan tecrübesinde bir önemli ders ise Amerika’nın planlarının nasıl boşa çıktığıdır. Amerika, Afgan mücahitlerini kontrol altına aldığını ve onların kendi isteklerinin dışına çıkmayacağını, planının sağlam olduğunu zannetmişti. Ancak ihtirasları boşa çıktı, onların elleriyle zelil oldu ve 20 yıl sonra yenilmiş olarak çıkıp gitti. Bu süreç bize neyi gösteriyor? Allah, zamanla temiz olanı kirli olandan ayırır ve mazlum/mustazaf kullarına nimetini tamamlar. Özgürlüğün Değeri: Tağutların boyunduruğu altında yaşamak kadar kötü bir şey yoktur. Ümmetin cihat ruhunu kaybetmesi ise bundan bile kötüdür. Bugünün sevincini yaşamak, geleceğe hazırlıklı olmakla çelişmez. Bu ikisini bir arada dengelemek mümkündür. Hem Şam’daki kardeşlerinizin zaferine sevinmek hem de Gazze’deki kardeşlerinizin acısını hissetmek bir çelişki değildir. Bu bir dengedir. Sevinmek ve Dua Etmek: Bu nedenle:  Sevinin: Bugün yaşanan zaferleri kutlayın ve bu sevincinizi gösterin.  Dua edin: Allah’tan, Şam, Filistin, Sudan ve tüm İslam beldeleri için hayırlı sonuçlar dileyin. Tüm bu süreçlerde Allah’ın bizleri hayırlarda istihdam etmesini niyaz edin. Unutmayın: Allah, işinde galip olandır, ama insanların çoğu bunu bilmez. | Prof. Dr. İyad Kunaybi | Kulliyetu Neva "
        }
    
    ,
    
    
        {
            "id": 4,
            "url": "/bir-omur-yetecek-veda-siir-raziye-nur-ozkose/",
            "title": "Bir Ömür Yetecek Veda (Şiir) / Raziye Nur ÖZKÖSE",
            "body": "2024/11/02 - BİR ÖMÜR YETECEK VEDA                                                                                                            Yahya Sinvar’a…   Aynı anda bu kadar ağıt ve bu kadar direniş Şaşkına dönüyor Kalbim. Bir ömür yetecek cesaret biriktiriyor kendine bir ömür yetecek hüzün; yalnız bir kahramanın gidişiyle … Dağlar gidişleriyle sarstılar hep dünyamı nicedir. Avuçlarımda Uhut’tan kalma hurmalar Cennet’in kokusunu alanlar, artlarına bakmadılar hiç…   Durup durup bir miktar izin veriyorum yağmurlara. Bu vedayı uzunca bir süre soluklansın kalbim istiyorum. Unutmayayım, Alışmayayım İstiyorum. Gözlerimi çalmasın İstiyorum dünya, günlerime dokunmasın.   Aynı anda bu kadar onur ve bu kadar hüzün şaşkına dönüyor kalbim… Tüm kelimelerimin sonu direnişe çıkıyor. Enkazdan kalan koltukları seviyor şimdi yüreğim. Yıkılmadan, üzerinde meydan okunan… Yumuşak, içine gömülüp konfor solunan değil! Dünyaya çakılan koltuklar değil! Dünyanın kalbine bir hançer gibi saplanan Ve sonra taptaze bir umut, yepyeni bir nefes olan…   Kahramanlığın gizlenemez yüzüyle tanışıyorum o birkaç anda. Sızlıyor sağ kolum Zalime atılmış bir taş olmayı yeğliyor. Enkaz altından dağ gibi bir çınar fışkırıyor. Kana kana içiyor gözlerimiz koca bir vedayı. Bir ömür yetecek DİRENİŞ  biriktiriyor. Bükülüyor boynumuz bir ŞEHADET müjdesine. Ölü demeyin onlara, asıl ölen bizleriz.                                                Raziye Nur Özköse               "
        }
    
    ,
    
    
        {
            "id": 5,
            "url": "/ummetin-verdigi-cetin-sinav/",
            "title": "Ümmetin Verdiği Çetin Sınav",
            "body": "2024/10/24 - İslam ümmeti bugün çetin bir imtihandan, zorlu bir sınavdan geçiyor. İşgalci güçler ve onların yardakçıları, katliamlar, kan dökme, işgal ve zulüm ile İslam âlemini kasıp kavuruyor. Her sabah uyanıp her akşam yatağa girerken, kulaklarımızda çınlayan haberler: Dökülen kanlar, parçalanan bedenler, işkenceler, sürgünler, tutuklamalar, açlığa mahkûm edilenler ve kahredici zulümler… Bu ahval içinde, imanımızın, yakînimizin, samimiyetimizin, ihlasımızın, ilmimizin ve davetimizin gerçek bir imtihanını yaşıyoruz. Allah ve Rasûl’üne olan muhabbetimiz de sınanıyor: Acaba bu sevgiyi, nefsimize ve dünyamıza olan düşkünlüğümüzün önüne geçirebilecek, fedakârlıkta bulunup can ve malımızı ortaya koyabilecek miyiz? Yoksa nefsimizin arzularına boyun eğip kendi çıkarlarımızın peşine mi düşeceğiz, gaflet uykusuna dalıp oyun ve eğlence ile mi meşgul olacağız? Evet, bugün biz de tıpkı peygamberler ve onların sadık takipçileri gibi imtihan edilmekteyiz. Nitekim Yüce Kitab’ımızda şöyle buyrulur: “Peygamber ve onunla beraber iman edenler, ‘Allah’ın yardımı ne zaman?’ diyecek kadar sıkıntıya uğramışlardı. ” Kardeşlerimiz katlediliyor, işkencelere maruz kalıyor; tıpkı Sümeyye’nin (ki ön tarafından mızrak saplanarak şehit edilmişti), Yâsir’in, Mus’ab’ın, Hamza’nın (ki karnı yarılıp cesedi tanınmaz hâle getirilmişti), Rasûlullah’ın sevgilisi Zeyd’in, Cafer’in (ki kolları kesilmiş, bedeni elli kılıç ve mızrak darbesiyle delik deşik edilmişti) ve Enes bin Nadr’ın (ki bedeninde tanınacak bir iz dahi kalmamıştı) başına gelenler gibi… Hatta peygamberler bile bu işgalci zalimlerin ataları eliyle katledilmişti. Kur’an’da buyrulduğu üzere: “De ki: Öyleyse, daha önce Allah’ın peygamberlerini niçin öldürüyordunuz?” Peki, bütün bunlardan sonra ne olacak? Şehitlere, genişliği gökler ve yer kadar olan cennet var. Kâfirlere cehennem ateşi… İman edip hakka yardım eden ve sebat gösterenlere ise zafer ve yeryüzünde hâkimiyet… İşte tarih; okuyun onu! Ve Bilal-i Habeşî’nin hissiyatını düşünün; bir zamanlar Mekke sokaklarında sürüklenip işkence görürken, fetih günü Kâbe’nin damında ezan okuduğu ânı… Allah Teâlâ buyuruyor ki: “Sevdiğiniz başka bir şey daha var: Allah’tan yardım ve yakın bir fetih. (Ey Muhammed!) Müminleri müjdele!” Evet, bu çetin ve zorlu bir imtihan. Lakin Allah’ın izniyle, bu imtihan, uzun zamandır ümmeti kuşatan, onu zincire vuran, kavram ve prensiplerini çarpıtan, fasıkları salihlerin, günahkârları da iyilerin üzerine musallat eden, ümmetin evlatlarının çoğunu eğlence, sefahat, gaflet ve batıl fikirlerle meşgul eden o uzun zulüm döneminin sonunun başlangıcıdır. Bu sonun başlangıcı, ancak uyanıp idrak ettiğimizde, zulüm ve zalimlerden, nifak ve münafıklardan teberri ettiğimizde, bu ümmetin ancak ihlaslı evlatlarıyla ayağa kalkabileceğini anladığımızda, onlara yardım edip destek olduğumuzda, bu uğurda fedakârlıkta bulunduğumuzda, kendimizi ve çocuklarımızı bu yolda yetiştirdiğimizde gerçekleşecektir. Modern hayatın ruhları donduran, insanı kısıtlayan ve onu sadece modern devlet çarkının bir dişlisi haline getiren o monoton akışını terk etmeliyiz. Bu akış, insanı, eğitiminin başından ölümüne dek sadece mesleğinin kölesi yapıyor; öyle ki insan sadece mesleği için öğreniyor, enerjisini ona harcıyor, onu kaybetmekten korkuyor ve onu kendisine “lütfeden”e bağlanıyor. Sonra da soruyor: Neden ben acizim? Allah’ın kanunlarından biri de zulüm ve azgınlığın hesap defterlerinin ahiretten önce dünyada açılmasıdır. Ancak bu, bizim acele hesaplarımıza göre değil, Allah’ın mizanına göredir. Allah, bu katillerin üzerine onlara en kötü azabı tattıracak olanları musallat edecektir: “Rabbin, kıyamet gününe kadar onlara en kötü azabı tattıracak kimseleri göndereceğini bildirmişti. ” Gazze’yi kuşatıp işgalcilere yardım eden hainler de ihanetlerinin ve yüz çevirmelerinin akıbetini görecekler. Dine yardım edenlere karşı savaşmak için sefihlerini kışkırtanlar da tuzaklarının sonucunu görecekler. Allah katında her şey yazılıdır ve hesabı vardır. Eğer bu dünya hayatı olmasaydı, Allah müminlerin zerre kadar eziyet çekmesine razı olmazdı: “Allah dileseydi onlardan intikam alırdı. Fakat sizi birbirinizle denemek ister. ” Belanın ömrünün ve zamanının uzaması, müminler için bir imtihan, zalimler için ise bir fitnedir. Allah, kimsenin kendisinden kaçıp kurtulamayacağını bilir; bu yüzden kimseye azap etmekte acele etmez, aksine her şeyi hikmeti ve kudretiyle tedbir eder, planlar. Hakkı hâkim kılmak ve batılı yok etmek için çaba sarf eden müminler de verdiklerinin, bağışlarının ve fedakârlıklarının karşılığını görecekler: “Allah, kendisine yardım edenlere mutlaka yardım eder. ” Gazze olaylarının başlangıcından bu yana geçen bu tam bir yıl, insanların gerçekleri görmesi için yeterliydi. Bugüne kadar görmeyenler, ömürleri boyunca göremeyecekler demektir. Onlardan artık bir şey beklenmez. Vay haline gafillerin! Vay haline dans edip eğlenenlerin! Vay hline insanları fitneye düşürüp halkları oyalayan ve onları kardeşlerine yardım etmekten alıkoyanların! Ve ne mutlu sabredenlere! Ne mutlu şehitlere! Ne mutlu Allah’a hüsn-ü zan besleyip O’na sımsıkı sarılanlara! Bugün biz bu acı verici sayfayı yaşıyoruz. Yarın ise ümmet -Rabbinin izniyle- bu sayfayı çevirip mücadele sayfasını, ardından da yeryüzünde hâkimiyet sayfasını yaşayacak. Allah, emrinde galiptir lakin insanların çoğu bunu bilmezler. | Ahmed es-Seyyid H﻿azırlayan: Kulliyetu Neva  "
        }
    
    ,
    
    
        {
            "id": 6,
            "url": "/izzet-koltugundan-sehadet-koltuguna/",
            "title": "İzzet Koltuğundan Şehadet Koltuğuna",
            "body": "2024/10/19 - Onu esir alıp aşağılamak yahut gizlenirken öldürmek arzusuyla yanıp tutuştular. Lakin kader başka türlü tecelli etti! O, asla geri adım atmadan, göğsünü gere gere ilerledi. Hem de onlar, kendi elleriyle onu bu hâl üzere görüntüleyip tüm dünyaya yaydılar! Böylelikle kendi hüsranlarını ve yandaşlarının sükutu hayalini ilan ederken, ona bir izzet ve güzel bir nam bahşettiler. Ardından geleceklere de cesaretin bir örneğini sunmuş oldular! Allah’ın ve O’nun elçilerinin hasımlarıyla göğüs göğüse çarpışarak can vermek, imanı sarsılmaz her müminin gönlünde ukde kalan yüce bir şereftir, hayırlı bir hatimedir. Ey zalimlerin safında yer tutup da bu hadiseye sevinenler! Sizi bu fani dünyada siyonistlerle aynı sevinç sofrasında buluşturan Rabbimizden niyazımız odur ki ahirette de sizi onlarla beraber zillet çukuruna yuvarlasın. Ya Rabbi! Kulun Yahya es-Sinvar’ı rahmetinle kuşat, onu bağışla ve şühedanın saflarına ilhak eyle. Düşmanlarımızı onun da bizim de akıbetimizle sevindirme. İlahi! Onun kardeşlerinin ve askerlerinin kalplerine metanet aşıla, yerlerini hayırla doldur. Allah’ım! Gazze halkına rüşt nasip eyle, kalplerine sebat ver, onları fitnenin ağına düşmekten muhafaza eyle. Dar zamanlarını ferahlığa, sıkıntılarını yakın bir kurtuluşa tebdil eyle. Allah’ım! Onları nusretinle destekle, bizi de onlara yardım hususunda muvaffak kıl ki üzerimizdeki acziyetin vebalinden azat olalım. “Sakın yılmayın, üzülmeyin. İman ile donanmışsanız, muhakkak ki üstün olan sizlersiniz. ” (Âl-i İmran Suresi, 139) | Prof. Dr. İyad Kunaybi  "
        }
    
    ,
    
    
        {
            "id": 7,
            "url": "/uc-mescidimizde-cuma-ve-mekke-hutbesi/",
            "title": "Üç Mescidimizde Cuma ve Mekke Hutbesi",
            "body": "2024/10/04 -  🕋 1 Rebiu’l-Âhir 1446 Cuma Bu görüntüler bu gün Mekke, Medine ve Mescid-i Aksâ’da Cuma saatinde yapılan canlı yayınlar esnasında çektiğimiz görüntüler. Gönüllerimiz mübarek günde oralara kanatlanırken Rabbimizden kutsal mekânlarımıza selamet, emniyet ve hürriyet vermesini diliyor, yöneticilerinin, imamlarının ve âlimlerinin ıslah ve hidayeti için de dua ediyoruz. Bu gün Mekke’deki Cuma hutbesinin konusu, yöneticilerinden halka müminler arasında olması gereken ülfet ve muhabbet üzerine idi. Müminlere verdiği mühim ahlâkî mesajlardan ötürü bir kısmını çevirmek istedik. Mekke imamı Bender Belile hutbede genel olarak şunlardan söz etti: “Allah’ın kullarına olan nimetleri saymakla bitmez. Dini ve dünyevi, maddi ve manevi olarak kısıtlanamaz pek çok nimet içindeyiz. Rahman’ın manevi nimetlerinin en yüce olanlarından birisi de ülfet ve muhabbet, sevgi ve merhamet nimetidir. Bu nimetler O’nun hibesi olup satın almakla elde edilemez. Zira Allah azze ve celle şöyle buyurmuştur:  ‘Müminlerin kalplerini birbirlerine O ısındırdı. Yoksa yeryüzünde ne varsa sen hepsini harcasaydın yine de onların kalblerini (böylesine) ısındıramazdın. Lâkin Allah, kalplerini kaynaştırdı. Muhakkak ki, O azizdir, hakimdir. ’ (Enfal, 63) Bu nimet, müminin en mükemmel özelliklerinden biridir. Peygamberimiz aleyhisselam buyurdu ki: ‘Mümin, başkasıyla hoş geçinen ve kendisiyle hoş geçinilen kişidir. İnsanlarla güzel geçinmeyen ve kendisiyle güzel geçinilmeyen kimsede hayır yoktur. ’ (Müsned) Hakiki ülfet ve muhabbet, esasında hüsnüzan, saf ve temiz niyet, güzel geçim ve hataları görmezden gelme gibi temeller üzerine kuruludur. Sahibini bütün zamanlarda ve çeşitli alakalarda sırat-ı müstakimde doğru bir ölçüte ulaştırır. 🔹️ Bu ülfet en başta yöneticilerle halk arasında tezahür etmelidir. Peygamberimiz aleyhisselam şöyle buyurmuştur: ‘Devlet başkanlarınızın en hayırlısı, sizi seven ve sizin tarafınızdan sevilen, size dua eden ve sizin duanızı alan kimselerdir. ’ (Müslim) 🔸️ Sonra eşler arasında bulunmalıdır: ‘Bir kimse eşine kin beslemesin. Onun bir huyunu beğenmezse, bir başka huyunu beğenir. ’ (Müslim) 🔹️Komşular arasında meydana gelmelidir: ‘Cebrail bana komşu haklarından o kadar çok söz etti ki, komşuyu komşuya mirasçı kılacağını zannettim. ’ (Buhari) Yine şeriatimizde hizmetçisi olanların onlara kendilerinden bir parça gibi davranması, yediğinden yedirip, giydiğinden giydirmesi, iş verenlerin işçilerinin terleri kurumadan haklarını vermesinin gerekliliği hatta gayrimüslimlerin kalpleri ısınsın diye zekattan onlara pay ayrılması gibi hususlar hep ülfetin tesisi içindir. Son olarak Peygamberimiz şöyle buyurmuştur: ‘Merhamet edene Allah da merhamet eder; yerdekilere merhamet edin ki göktekiler de size merhamet etsin. ’(Tirmizi)” "
        }
    
    ,
    
    
        {
            "id": 8,
            "url": "/anlatilmaz-okunur-bir-kitap-inas/",
            "title": "Anlatılmaz Okunur Bir Kitap: ÎNÂS",
            "body": "2024/09/22 - ANLATILMAZ OKUNUR BİR KİTAP: ÎNÂS ve GEÇ KALMIŞ BİR YAZI Aslında bu, yazılması geç kalmış bir yazı… Belki söze nereden başlayacağını bilememekten, belki de tam başlıktaki gibi bir kitap olmasından kaynaklı devamlı ertelediğim bir iş oldu. Hatta ilk okurlarından biri olduğumu ve bir günde okuduğumu düşünürsek yaklaşık altı-yedi aylık bir gecikmemiz mevcut. Fakat ne zaman “Înas” la alakalı bir şey duysam veyahut kitaplığımda görsem “Artık planladığım bu yazıyı yazıp insanlara bu güzel kitabı duyurmalıyım” diye düşündüm hep… Velhasıl bu erteleme hâli beni üzse de “كل تأخير فيه خير” (Her gecikmede bir hayır vardır) sözüne sığınarak artık vaktinin geldiğini ve hazır olduğumu hissediyorum. Öncelikle yazarımız –benim de kendisini rol model olarak gördüğüm- İyad hocamızın mesleğine de atıfla söylemek istiyorum ki kuraklaşan ve pul pul dökülen gönüllerimize bir eczâ gibi sunmuş eserini. Modernleşen ve globalleşip “koca bir köy” haline gelen dünyada birçok değerimiz zaten yandı bitti kül oldu ve ayaklar altına alındı uzun yıllardır. Fakat bu geniş zaman zarfında daha önce çok daha fazla sahip olduğumuz ve yeni yeni kaybettiğimiz bir şey var ki; samimiyetimiz ve hissiyatımız. İş artık bunlara gelip dayandıktan sonra artık gerçek manadaki yozlaşmalarla da yüzleşmeye başladık. Ve Rasulullah’ın (sav) bizi sakındırdığı hastalık kalpleri ele geçirdi; vehn… Buna ister “dünyevileşme” deyin, ister “dünya sevgisi” isterse de “ölüm korkusu”. Bizi çıkardığı kapı tektir ki o da “ahiretsiz” bir yaşam biçimi benimsemek. Bu tarz bir hayat biçiminin amellerimizi nasıl etkileyeceği geniş ve biraz da aşina olduğumuz bir konu, bu yüzden ben kalplerimiz üzerindeki etkisine değinmek istiyorum. Allayıp pullamaya ya da uzun uzun izah etmeye gerek yok, “ahiretsiz” yaşamak kalbi hüzünlerin, umutsuzlukların, şüphelerin, şehvetlerin içine gark edip içindeki hayat suyunu çekip alan ve onu kurumuş toprak gibi bırakan ama bu raddeye gelene kadar da hissedilmeyen bir maraz gibi. O yüzden bu kitap gönle hitap eden cümleleriyle kuraklaşan bu hastalıklı araziyi sulayan bir saka gibi olmasının yanı sıra olay örgüsünde ve karakterlerinde hatta diyaloglarında kendimizden bir şeyler bulmamızla devâ gibi gelen bir kitap… Kitaba kocaman bir aile hikâyesi okuyarak başlıyorsunuz. Anne-baba ve çocuklarının birbirleri arasındaki ilişkiye şahit olurken diğer yandan kendi ailevi bağlarınızı gözden geçirmekten kendinizi alamıyorsunuz. Yine karakterlerin attıkları adımlar anlatılırken kendi ayaklarınızın gittiği yönü inceliyor, onlar yalpaladıkça “Evet, ben de böyle düşmüştüm” diyorsunuz. Bu kocaman ailenin hikayesi sizi birçok yönden kuşatıp sarsa ve sizi doyursa da en sonunda onun sahnesi geliyor; Înâs… Ondan sonra anlıyorsunuz ki bu büyük ailenin hikyesi bu küçük kız olmadan çok eksik kalırmış. Aslında hepimizin hayatı için böyle değil midir? Büyük nimetlere sahip olsak da ömrümüz boyunca küçük bir “Înâs” la tamamlandığımızı hissederiz. Aynı babasının hayatta bulmak istediklerini her manada onunla bulup yaşadığı duygusal boşluğu doldurması gibi… (Bu isim sevgi, ünsiyet, şefkat, samimiyet manalarına gelir. ) Bu gibi çok anlamlar yüklü olan kitabımız aslında başlarda bahsettiğimiz gibi “dünyevileşme”nin bizi nerelere götürebileceğini, “ahiretli” bir yaşamın ise bizi nerelere çıkarabileceğini konu alıyor. Fakat yazılan satırların altında gizli olan manalarla bir duygudan öbürüne sürüklendiğinize ve kitabı elinizden bırakamadığınıza şahit oluyorsunuz.  Aynı zamanda yazarın da bu işi kalbini ortaya koyarak yaptığını hissedebiliyorsunuz. Açıkçası bu, benim için çok önemli çünkü sadece ders versin, bir şeyler öğretsin diye yazılmış, didaktikliğin haddinden fazla ön plana çıktığı roman-hikye tarzı eserleri okumakta zorluk çekerim. Ama bu kitap için “islamî” dersler veren roman ve hikayelerin de okuyucuya edebi zevk verebileceğinin ispatı olmuş diyebilirim. Yani istenince Allah’ın yardımıyla İslam için sanat çok güzel bir şekilde icra edilebilir. Tabii bu güzel projeye yüreğini koyarak işini yapan sadece İyad hocamız değil. Çevirisinden tutun son okumasına, mizanpajından tutun kapak tasarımına kadar ne kadar özenli bir işin ortaya konulduğuna şahitlik edebiliyorsunuz. Bu, yazılan esere verilen bir değer olduğu kadar aynı zamanda okuyucuya da verilen bir kıymettir. Bu noktada emeği geçen bütün herkesten Yüce Rabbimizin razı olmasını diliyorum. Bilhassa da özverili tercümelerinden ötürü kıymetli hocalarıma hem kendi adıma hem de ümmet-i Muhammed’in gençleri adına teşekkürü borç bilirim. Çünkü bizler susamıştık, onlar ise bizlere bir pınar açtılar. Allah onları korusun ve ilimlerinden nice vesilelerle faydalanabilmeyi bizlere nasip eylesin.  Yazan-Değerlendiren: Huri Özel (Kulliyetu Neva Mezunlarından) "
        }
    
    ,
    
    
        {
            "id": 9,
            "url": "/ozan-ay-hocanin-yeni-kitabi-heybe/",
            "title": "Ozan Ay Hoca'nın Yeni Kitabı Heybe",
            "body": "2024/09/17 - Bu samimi kitap, insanların çoğu zaman bakıp da göremediklerine dair bir şuurlandırma çabası, hissi şuura döndürme gayreti ile kaleme alınmış. Yer yer et-Terğîb ve’t-terhîb kitaplarımızın insana kazandırmak istediği havf ve reca dengesini anımsatan, yer yer âdâb-ı muaşeret kitabı gibi nefse çekidüzen veren, erdemli olanı sahiplenip temsil etmeye teşvik eden, yıkıcı ve ifsad edici olanla da kavgayı sürdürmeye sevk eden, bir hatırat kitabı tadında yormayan, hayırla yâd edilmesini umduğumuz bir kitap olmuş “Heybe”… Daha derin bir dalış ve yoruluş yerine, size hayatı anlamlandırmada ilham verecek anekdot, hikmet ve düşünceleri barındıran, pek çok yerde “bunu daha önce düşünmüştüm ama böyle ifade etmek aklıma gelmezdi” diyerek etkileşime gireceğiniz, yazarının hayattan damıttığı tecrübeleri emanet niyetine okurlarıyla paylaştığı hatırı kalacak satırlar… Bu kitabın, güne dair kaygıların azaldığı bir iki namaz arasında, aralıksız olarak, en fazla iki celsede; bir bahçede, balkonda veya pencere kenarında tefekkür edilerek okunması tavsiye edilir. Bir insanın hayatına ve anlam dünyasına bir parça vakıf olduğunuzda kitabını anlamanız kolaylaşır. @ozanay_art Hocamız ile, Ahmed es-Seyyid hocaya olan aşinalığı nedeniyle ilk defa Pusula okuma programımız vesilesiyle gıyaben tanışmıştık. Kendisinden rica ettiğimiz kitap tahlili oturumlarımızı kırmayıp hakkıyla yerine getirmiş, katılımcılarımıza kitaplar hediye ederek gönüllerini almış, sonra davetimize icabet ederek Kayseri’de ailelerin çok istifade ettiği bir konferans vermiş ve ekibimize desteğini her vesile ile sürdürmüştür. Kemalist ve ateist geçmişinden sonra hidayetle şereflenen, dinine hizmet etmeyi gaye edinerek ıslah için şehir şehir dolaşan ve davetçi kardeşlerine her türlü desteği sağlamaya hazır olduğunu söyleyen hocamızın, rol model krizi yaşayan gençlerimiz için örneklik teşkil edeceğini düşünmekteyiz. Ve “insana teşekkürün, Rabbe şükür” anlamına geldiğini bilerek onu hayırla ve duayla yâd ettiğimizi vurgulamak istiyoruz.  Heybe’nin, yazarına kabul, okuyanına fayda sağlamasını diliyor; Hocamıza çok sevdiği kitap hediye etme adeti üzere, ekibimize hediye ettiği “Heybeler” için de şükranlarımızı sunuyoruz.  "
        }
    
    ,
    
    
        {
            "id": 10,
            "url": "/rebiul-evvel-ayinin-bagrinda-sakladiklari/",
            "title": "Rebîu'l-Evvel Ayının Bağrında Sakladıkları",
            "body": "2024/09/15 -  Bu akşam itibariyle 13 Rebîu’l-evvel 1446’ya girdik. Salat ve selam olsun Rasulullah efendimizin ayda üç gün oruç tutulmasını tavsiye ettiği dolunaylı parlak günler (eyyam-ı biyd) yarın itibariyle başlıyor. (Pazartesi-Salı-Çarşamba) Sözlükte, “bahar, bahar yağmuru, bolluk ve bereket” gibi manalar taşıyan Rebîu’l-evvel ayı, Peygamberimizin hem doğduğu hem Medine’ye hicret ettiği hem de vefat ettiği günü bağrında taşıyor. Bu ay, aynı zamanda ilk Cuma namazının kılındığı ve Mescid-i Nebevi’nin inşasının da başladığı ay olarak anılıyor. Tarihin akışını değiştiren bir doğum, takvimde başlangıç günü yapılan bir hicret ve mübarek bir bedenin vefatı ile son bulmayan bir risalet… Nebi aleyhisselam’ı sevmek, Onu bu ayda anmakla beraber anlamayı, mesajını hayata taşımayı, “Anam babam sana feda olsun ya Rasûlallah” diyen sahabiler gibi sünnet-i seniyyeyi yaşam tarzımıza öncelemeyi gerektirir. Allah’ın sevdiği, bağışlanmayı hak eden kullar, O’nun Peygamberine tâbi olan kullardır. De ki: “Eğer Allah’ı seviyorsanız bana uyun ki Allah da sizi sevsin ve günahlarınızı bağışlasın. Allah çok bağışlayıcı, çok esirgeyicidir. ” (Âl-i İmran, 31) “Hayatın da mematın da ne güzel ya Rasûlallah” diyen Ebubekir radıyallahu anh gibi Peygamberimize sadakatimizi sözümüzle, özümüzle ortaya koyabilmek duasıyla… "
        }
    
    ,
    
    
        {
            "id": 11,
            "url": "/yeni-sesli-kitap-davetcinin-ozellikleri/",
            "title": "Yeni Sesli Kitap (Davetçilerin Özellikleri)",
            "body": "2024/09/08 -  Ahmed es-Seyyid hocanın Islah Metodolojisi kitabında (syf: 217-288) 17 madde ile açıklanan “Davetçilerin Özellikleri” bölümüne dair öneminden ötürü ek bir çalışma yapıyoruz. Bu tablodaki özellikleri Pusula Okuma Programı grubumuzdan erkek ve hanım kardeşlerimizin seslendirme ve tasarımları ile bölümler hâlinde video serisi olarak kanalımızda yayınlamaya başlamıştık. Bu bölüm, bilhassa dâvetçinin kendini ıslahı bağlamında oldukça önemli. Seslendirilmesiyle de faydayı artırmayı hedefliyoruz. Seride emeği geçen kardeşlerimize de Rabbimizden bol ecir diliyoruz. Bu seriyi evde, yürüyüşte, ulaşım hâlinde iken dinleyebilir ve hem bilgi edinip hem de nefis tezkiyesi yönünde kendinizi diri tutabilirsiniz. Rabbimiz, hepimize toplumu ıslaha girişmeden önce nefsimizi ıslah etme hususunda yardım etsin, bizi arındırsın ve sözleri ile amelleri birbirini tasdik eden hidayet rehberleri kılsın. Listenin tamamı Kulliyetu Neva youtube kanalımızda: https://youtube. com/playlist?list=PLB0wchdvkLi3Mkd6U1CH6GREjAa4Abg4A&amp;si=kQ9-sn8yL2ww2G0g "
        }
    
    ,
    
    
        {
            "id": 12,
            "url": "/neva-arapcada-2024-guz-donemi-basliyor/",
            "title": "Neva Arapça'da 2024 Güz Dönemi Başlıyor!",
            "body": "2024/09/05 -  Bismillah diyor, yeni dönem kayıtlarımızı başlatıyoruz. Arapça’yı “dininden bir parça” olarak gören, bu sebeple önemseyen, boş vakitlerini değil, değerli vakitlerini ayıracak olan hanım kardeşlerimizi öğrenmeyi ve öğretmeyi sevdiğimiz bu yolculukta bize eşlik etmeye davet ediyoruz. لغتي الفصحى تاج وقاري . . وبها اليوم الكون أجاري فـبها نـزل كـتاب المـولــى . . وهي محيط علوم جاري "
        }
    
    ,
    
    
        {
            "id": 13,
            "url": "/neva-ankara-seferi-ardindan/",
            "title": "Neva Ankara Seferi Ardından",
            "body": "2024/09/03 - 📕  “Derken, Allah’ın lütuf ve nimeti sayesinde, başlarına hiçbir kötülük gelmeden döndüler. Allah’ın rızasına da uymuş bulundular. Allah, çok büyük lütuf sahibidir. ” (Âl-i İmran, 174)  Bazı ayetler, bazı vesilelerle kalbe yeniden nâzil oluyor sanki.   Rabbimizin lütuflarını üzerimizde çokça hissettiğimiz, incinmediğimiz ve yorulduğumuzu dahi fark etmediğimiz bir Ankara seferi akabinde zihnimizde en çok yer eden, oradaki kardeşlerimizin kalbimizde bıraktığı hoş seda oldu.   Ankara bize önceleri hep ciddi, soğuk, biraz da kasvetli bir şehir olarak gelirdi ancak bir şehrin çehresini değiştirenin, orayı anlamlı ve sevimli kılanın da oranın sâkinleri olduğunu bir kez daha anlamış olduk. İnsan şüphesiz ilk kez kendi çevresinde sevgiyi hissedince yeşeriyor, kökleri sabitleşiyor. Sonra serpildiği zaman başka çevrelerle de ünsiyeti artmaya başlıyor; Allah’ın inayetiyle, tanışma ve kaynaşma nimeti de devreye girince yollar birleşiyor.   Neva’nın en çok kayıt aldığı ilk üç şehir arasında idi Ankara. Dolayısıyla oradaki kardeşlerimizin davetine icabet etmemiz artık bir vefa borcu olmuştu bizim için. Ve sırf onları ziyaret etmek ve kardeşliğimizi pekiştirmek için geçen hafta yola çıktık. Yıllardır Rıhletu’l-İman, Neva Arapça, Neva Akademi, İksir derslerimiz ve Pusula okuma programımız vesilesiyle online platformlarda buluştuğumuz, bir kısmı ile birbirimizi hiç görmeden sevdiğimiz, fikir ve duygu alışverişinde bulunduğumuz Ankaralı kardeşlerimizle çok bereketli, keyifli, istifadeli bir beş gün geçirdik.   İlk olarak İtisam Derneği’ndeki değerli ablalarımızın vesilesiyle Înâs kitap tahlili ile ilk buluşma heyecanını yaşadık. Înâs’ın Ankara’daki evlere ve gönüllere girdiğini görmek bizi ziyadesiyle mutlu etti. İkinci olarak ise Araştırma ve Kültür Vakfı’nda “Sen Hatırlat” başlığı altında samimi bir konferansımız oldu. Uzak yakın demeden sırf tanışmak, görüşmek için oraya gelen çok kıymetli dostlarımız bize İslam kardeşliğinin mesafe tanımadığını bir kez daha gösterdi. Ayrıca her gün ayrı bir evde, ayrı bir dost ailemizin himayesinde ve keremleri eşliğinde, hiç yabancılık çekmeden uzun uzun sohbetler edip, istişarelerde bulunma imkânımız oldu.  Ankara’daki hanım kardeşlerimizin gündemindeki istişare konularımız ise genel olarak şunlar idi: Müslümanlar olarak dava şuurunun yitirilip dünyevileşmenin artması, çocukların büyümesiyle artan kaygılar, okullu veya okulsuz eğitime dair sıkıntılar, müslüman gençlerin gayri islami çevreler içinde yaşadıkları zorluklardan ötürü alternatif arayışları, kadının toplumdaki rolü ve çalışma hayatına dair meseleler, hedef birliği olmayan ailelerde eşlerin anlaşma problemleri ve ilim talebine dair sorular. Bunlar heybemize koyduğumuz en önemli başlıklar oldu. Aynı zamanda Kayseri’deki çevremizin de en mustarip oldukları konuların benzer olduğunu müşahede etmiş olduk.   Bu tür şehirler arası ziyaret ve buluşmaların gerçekten ıslah ve davet bağlamında çok faydası var. Kişi evvela kendi şehrinin imkânlarını gözden geçiriyor, imanını kaygı eden bir kitle içinde olmanın nasıl bir rızık olduğunu yeniden idrak ediyor. İkinci olarak da başka şehirlerden, aynı davaya gönül vermiş kardeşlerinin hayatlarına, azimlerine şahit oluyor; dualarına, sevgilerine mazhar olarak tazeleniyor; ümmetin yaralarını sarma kapasitesi olan samimi bir topluluk görerek İslam’ın geleceği adına umutla doluyor.   Tam bu noktada, Müslümanlar olarak seyahat anlayışımızın çeşitlenebileceğini, sadece ailemizle tatil gayesiyle bir şehre gitmekten öte sırf kardeşlerimizi görmek, gündemlerini ve ihtiyaçlarını öğrenebilmek için mesafeler kat edilebileceğini, bu tür bir seferin hayata bir ferahlık, bereket ve yenilik kattığını daha çok düşünmeliyiz.   Hâsılı kelam biz, Kayseri’deki güzide topluluğumuzun duasıyla, bizde Allah’ın izniyle yeşerttikleri sevgi ve bağlılık ile Ankara’daki kıymetli kardeşlerimizin yanına köprü olmaya gitmiştik. Şimdilerde ise her iki şehri ve başka şehirleri de içine alan kardeşlik buluşmalarının hayalini kurmaya başladık. Rabbimiz, birbirlerini kendi rızası için seven, bir araya gelip ayrılmaları da Allah rızası için olan müslümanlara vaat ettiği arşının gölgesini bizlere de nasip etsin. #nevamuallime "
        }
    
    ,
    
    
        {
            "id": 14,
            "url": "/neva-sehir-bulusmalari-ankara/",
            "title": "Neva Şehir Buluşmaları (Ankara)",
            "body": "2024/08/12 -  Allah’ın izniyle gelecek hafta Ankara’daki hanım kardeşlerimizle iki ayrı programda bir araya geleceğiz. İlk programımız, Prof. Dr. İyad Kunaybi’nin çevirisini yaptığımız Înâs romanı üzerine bir tahlil ve söyleşi olacak. Kitabı okuyan, okumayan, merak eden, programa kadar okuyacak olan tüm hanım kardeşlerimizi bekleriz.  Ankara’daki kardeşlerimize yönelik ikinci programımız ise Ulus’ta olacak inşaAllah. Konferansa, hem yıllardır online’dan tanıştığımız tâlibelerimizi hem de tanışmak isteyen tüm hanım kardeşlerimizi bekleriz. Rabbimiz, bu buluşmaları rızası için kılsın ve hayra vesile eylesin. #neva_şehir_buluşmaları "
        }
    
    ,
    
    
        {
            "id": 15,
            "url": "/kudusun-kalesi-gazze-konferansa-davet/",
            "title": "Kudüs'ün Kalesi Gazze (Konferansa Davet)",
            "body": "2024/07/19 -  Konferansa Davet Mescid-i Aksa’nın özgürlüğüne kavuşması, mukaddes topraklardaki zulmün son bulması için sadece savaş günleri değil, yıllardır Kudüs davasını kaygı edinen; zalime karşı durma, mazluma yardım etme sorumluluğunu derinden hissettiğine şahit olduğumuz; Gazze direnişini de bir ibadet, cihat ve ribat şuuru ile sürekli gündemde tutmaya gayret eden kıymetli Emine Çınar ablamızı önümüzdeki Cumartesi günü Kayseri’de misafir ediyoruz inşaAllah. Allah’a tam manasıyla güvenmenin bir halkı nasıl rızaya, mutmain bir kalbe ve sekinet hâline eriştirdiğini anlamak ve sorumluluklarımızı idrak etmek için bütün hanım kardeşlerimizi bu konferansa bekliyoruz. "
        }
    
    ,
    
    
        {
            "id": 16,
            "url": "/genc-muslumanlar-ile-kayseride-pazar-soylesisi/",
            "title": " Genç Müslümanlar  ile Kayseri'de Pazar Söyleşisi",
            "body": "2024/05/23 -  İstanbul’dan çok kıymetli konuklarımız var. Şam-ı Şerif’teki tahsilimiz sırasında başlayan ve 15 yılı aşkın süredir gönül bağımızı sürdürdüğümüz kardeşlerimizi ağırlayacağız inşaAllah. Şehirler arasında bir kardeşlik köprüsü oluşturması ve Müslümanlar arasındaki bağları kuvvetlendirmesi anlamında bu buluşmalar çok değerli. Kayseri’deki hanım kardeşlerimizi bekliyoruz. "
        }
    
    ,
    
    
        {
            "id": 17,
            "url": "/rihletul-imanda-bayram-ertesi-bulusmasi/",
            "title": "Rıhletu'l-İman'da Bayram Ertesi Buluşması",
            "body": "2024/04/27 - En son yaptığımız Rıhletu’l-İman dersimiz; “Şevval ayından başlayarak Ramazan kazanımlarımızı nasıl koruyabiliriz, taatte nasıl sebat edebiliriz” konusu üzerine bir nasihatleşme ve bayram akabinde tebrikleşme şeklinde gerçekleşti. Rabbimizin rızası için, kardeşliği tesis etme gayesiyle yaptığımız buluşmada, fıtrî eğilimlerimize uygun olarak meşru dairede sevinci izhar etmenin gerekliliğini, yeni neslin küffarın gün ve bayramlarına özenip taklit etmemesi için iki bayramımızı bayram gibi ihya etmenin önemini ve seneye yayılan mutedil bir ibadet hayatının keyfiyetini konuştuk. Aynı zamanda, tek ümmet şuuru içinde o günden bir nasibimiz olsun düşüncesi ile açtığımız infak kutusunda ümmetin hanımları ile çocukları adına yeniden ümitle dolmamıza vesile olan anlar oldu. Satılan herhangi bir ürün/yapılan kermes olmadan bir saat içinde beş, altı yaşlarındaki küçük yavrularımızın yüklü bayram harçlıklarını da alıp geldikleri günde, ciddi ve güzel bir meblağ toplandı. “Gazze için” diye minik elleriyle teslim ettikleri infaklarına mukabil, küçük yavrularımız da minik hediyelerle sevindirildi.  \Ümmetin hayra kanalize edilecek nice potansiyeli olduğunu ve bu imkânları iyi değerlendirmemizin ve ıslah için ümitsizliğe düşmeden gayret etmemizin önemini bir daha hissettik. Ramazan ayı, bir hocamızın tabiri ile “yeteneklerin keşfedildiği aydır. ” Umudumuz ve duamız; nefsimizin hevaya muhalefet ederek nasıl arınabileceğini fark ettiğimiz mübarek aydaki kazanımlarımızı, bir sonraki Ramazan ayına kadar koruyabilmek; Rabbimizin verdiği ömrü ve potansiyeli zayi etmeden layıkıyla kullanabilmek… De ki: “Gerçek anlamda zarara uğrayanlar, hesap gününde hem kendilerini, hem de ailelerini ziyana sürükleyecek olanlardır! Dikkat edin, bu gerçekten de apaçık bir hüsrandır!” (Zümer, 15) #rıhletüliman #şevval1445 #elem_ve_emel "
        }
    
    ,
    
    
        {
            "id": 18,
            "url": "/iksir-dersleri-basliyor/",
            "title": " İksir  Dersleri Başlıyor!",
            "body": "2024/04/21 - Bismillah…  “Her kim arınırsa, bunu ancak kendi iyiliği için yapmış olur.  Dönüş nihayetinde Allah’adır. ” (Fatır, 18) “Neva Arapça Eser Okumaları” dersimizin yeni kitabı, İbn Kayyım rahimehullah’ın Medâricu’s-Sâlikîn eserinin muhtasarı olan “el-İksir”. Bir sonraki Ramazan’a kadar bitirmeyi hedeflediğimiz yeni kitabımızın, zahiri ve batınî hâllerimizi güzelleştirip, iyileştirmesini umuyor ve Rabbimizden hayırlı bir başlangıç, salih yol arkadaşları, öğrenene ve öğretene fayda sağlayacak bir ilim diliyoruz. "
        }
    
    ,
    
    
        {
            "id": 19,
            "url": "/ramazan-bayrami/",
            "title": "Ramazan Bayramı Sevinci",
            "body": "2024/04/10 -       ••          Ramazan’ı tamamladığımızdan ötürü alemlerin Rabbi olan Allah’a hamdolsun. “Allah’ım! Sen olmasaydın biz doğru yolu bulamazdık; sadaka da veremez, namaz da kılamazdık. Bayram sevinci; fıtrî bir sevinçtir, dini bir şiardır, bir rahmet sebebidir, aile ve evlatlara bir ferahlamadır ve sevdiklerimiz olan Muhammed aleyhisselam ve sahabilerine kavuşacağımız büyük günün sevincinin bir hatırlatıcısıdır. Rabbimiz, bizden ve sizden salih amelleri kabul etsin. Allah, bayramı zaferle, güçle ve Mescid-i Aksa’nın kubbeleri üzerinde İslam bayrağının dalgalandığı şekilde ümmete yeniden nasip etsin. Allah’tan bu bayramı, şiarlarının sevinciyle kendisine yaklaştığımız ve mazlum ümmetimizin hissiyatını taşıdığımız bir bayram kılmasını diliyoruz. Tekbir getirin, semaya ulaşıncaya kadar tekbiri artırın, sevinç ve mutluluk göstererek Allah’ın şiarlarını yüceltin. “Allahu Ekber,  Allahu Ekber, La İlahe İllallahu Vallahu Ekber, Allahu Ekber ve lillahi’l-Hamd” عـــيـــد فـطـر مُـبـارك  الحمد لله رب العالمين على التمام. “اللَّهُمَّ لَوْلَا أنْتَ ما اهْتَدَيْنَا. . ولَا تَصَدَّقْنَا ولَا صَلَّيْنَا”.   “‏الفرح بالعيد فطرة بشرية، وشعيرة دينية، وسبب للمرحمة، وتوسعة على الأهل والذرية، وتذكير بالفرحة الكبرى يوم نلقى الأحبةَ “محمدا وصحبه”. ⚘ ‏تقبل الله منا ومنكم صالح الأعمال. أعاده الله على الأمة بالنصر والتمكين وراية الإسلام خفاقة على قباب الأقصى. سائلين الله تعالى أن يجعل تقرّبنا له بالفرح بشعائره وأن يكون عيدا مليئا باستحضار مشاعر الأمة. كبروا حتى يبلغ التكبير عنان السماء، وعظموا شعائر الله بإظهار الفرح والسرور. ⚘ «اللَّهُ أكْبَرُ، اللَّهُ أكْبَرُ، لا إلَهَ إلّا اللَّهُ، واللَّهُ أكْبَرُ، اللَّهُ أكْبَرُ، ولِلَّهِ الحَمْدُ» "
        }
    
    ,
    
    
        {
            "id": 20,
            "url": "/hayatimin-en-guzel-hatmi/",
            "title": "Hayatımın En Güzel Hatmi!",
            "body": "2024/04/08 - Hayatımın en güzel hatmi!  Bu Ramazan ayında başımıza gelen güzel olaylardan biri de, dokuz yaşındaki oğlum Bera ile bu mübarek ayın son günlerinde birbirimize Kur’an ezberimizi okumak üzere anlaşmamızdı. Bilhassa da onun Allah’ın Kitabı’nı ezberledikten sonraki ilk Ramazanı idi. Ve anlaşmamız gerçekleşti; Allah’ın inayeti ve muvaffak kılmasıyla hatmimizi tamamladık.   Oğluma Kur’an hafızlığı yaptırıp, onunla bu yoldaki gayretimden sonra beni dinlemesi ve okuyuşumu düzeltmesi, benim için gerçekten çok güzel anlardı. Onun ezberinde genellikle hata yaptığı için ikaz ettiğim yerlerde ben de hata yaptığımda muzaffer bir edayla bana gülümsüyor ve bazen de bana merhamet ederek unuttuğum yerde ayetin manasını hatırlatıyor ve tıpkı benim ona yaptığım gibi açıklamasını yapıyordu.   Bu yüce Kur’an nimetinden ötürü Allah’a hamd olsun.   Allah’ım, çocuklarımızı bize hayırlı ve salih kimseler eyle, sana itaatte onları başarılı kıl ve onları bizim için göz aydınlığı eyle.   | Latife İhsan el-Uteybî Çeviri: Kulliyetu Neva أجْمَل ختمة في حياتي! من الأشياء الجميلة التي حصلت لنا في هذا الشهر، أني اتفقتُ مع ابني البراء-ابن التسع سنوات-أن نُسمّع القرآن لبعضِنا خلالَ هذه الأيام الأخيرة من هذا الشهر الفضيل، ولا سيما أنّ هذا أوّل رمضان له بعد حفظه لكتاب الله. . وحدثَ ذلك؛ وأتممنا هذهِ الختمة بفضل الله وتوفيقه. وكانت لحظات جميلة جدًا أن يُسمّع لي ابني القرآن ويُصحّح لي، بعد تحفيظي له وجُهدي معه. وكانَ يبتسمُ ابتسامة الانتصار حينَ أُخطئ في موضعٍ يُخطئه هو عادة وأنبّهه عليه، وأحيانا يَرحمني فإن نسيت يُقرّب لي المعنى ويشرح لي كما أفعل ذلك معه. الحمد لله على نعمةِ هذا القرآن العظيم. اللهم أصلح لنا أبناءَنا ووفّقهم لطاعتك واجعلهم قرّةَ عينٍ لنا.   لطيفة إحسان العتيبي "
        }
    
    ,
    
    
        {
            "id": 21,
            "url": "/ramazanin-son-on-gunu-ve-kadir-gecesi/",
            "title": "Ramazan'ın Son On Günü ve Kadir Gecesi / Ahmed es-Seyyid",
            "body": "2024/03/31 - Ahmed es-Seyyid Hoca’nın Ramazan’ın son on günü ve Kadir Gecesi’ne dair dün yayınladığı 14 dk’lık ses kaydının özetini istifadeye sunmak istedik: “Kıymetli Kardeşlerim, Bizler on mübarek geceyle birlikte Kadir Gecesi’ni karşılamaya hazırlanıyoruz. Bu gecelerin fazileti herkesçe bilinmekte ancak ben bir hususa işaret etmek istiyorum. Kadir Gecesi’ni güzel bir amelle ihya etmeye sevk edecek esas düşünce, onun evvela kalpte azametini hissetmektir. İnsanın ona gecelerden bir gece olarak değil, senenin tüm gecelerinden farklı bir gece olarak bakmasıyla bu gerçekleşir. Bu gece, dinde ve âlemlerin Rabbi katında çok muazzam bir gecedir. Kalplerin bu geceye bakışı da istisnaî olmalıdır. Böylece azalar da kalbin hissettiği bu azamete tâbi olup harekete ve amele geçecektir. Salih amellerin tamamı için de bu geçerli, eğer kalpte evvela bu amellerin yüceliği hissedilirse ve heybeti ortaya çıkarsa azalar onun hakkını vermeye çalışır. Peki, kalpte bu gecenin azametini hissetmek nasıl olur? Evvela, bunun dinde çok büyük bir gece olduğunu idrak etmekle.  Allah bu geceye dair tam bir sure indirmiştir. (Kadir Suresi) Bu sureyi Allah tazim üslubu ile indirmiştir. Allah “وما أدراك” (Sen nereden bileceksin?) üslubunu surede kullanmıştır ki bunu kıyamet gününü zikretmek için de el-Hakka suresinin başında kullanmıştır. Kur’an’da hangi konunun, hangi üslupla geldiği bizim için önemlidir ve o meseleyi yüce ve üstün görmemizi sağlar.  Gecenin yüceliğine dair diğer husus da, niteliklerinin bildirilmesi ve isimlendirilmesidir. “Kadir Gecesi” diye isimlendirilmesi onun bizzat kıymet ve değerini gösterir.  Bu gecenin Kuran’ın inişi ile irtibatlandırılması. Allah’ın ebedi mucizesi olan Kur’an bu gecede indirilmiştir. Bu iniş, Kadir ve Duhan Suresi’nde zikredilmiştir. Duhan Suresi’nde de “mübarek bir gece” olarak vasfedilmiştir.  “Bin aydan daha hayırlı oluşu” ile üstün kılındığının belirtilmesi. Bu ifade şekli, konunun bu gecede sadece sevap kazanma meselesi olmadığını, bu gecenin olağanüstülüğü, azameti ve üstünlüğünü göstermesi açısından önemli olduğunu gösterir. Meseleye “bu gecede yaptığım iyilikler katlanacak” gözüyle değil, gecenin farklılığı yönüyle bakmak gerekir.  Peygamberimizin bu geceye istisnaî bir önem atfederek ihya etmesi. Normalde sene boyu gece namazına zaten ihtimam gösterirken, uzunluğuna ve güzelliğine Âişe annemizin ifadesiyle dikkat ederken bu son on geceye daha özel bir muamelede bulunmuş, hatta itikafı bu geceyi değerlendirmek için yapmıştır. Tüm sorumluluklarını kenara bırakmış, pek çok onu kuşatan işten sıyrılmış ve ailesini de bu gecelerde uyandırarak ihya etmelerini temin etmeye çalışmıştır:“Rasûlullâh sallâllâhu aleyhi ve sellem, Ramazan ayının son on günü girince, kendisini büsbütün ibâdete verirdi. Bütün gece ibâdet eder, âilesini de ibâdet etmeleri için uyandırırdı. ” (Buhârî)\\Bu gecelerde yapılabilecek en değerli amel, onu kıyam ile geçirmektir. Yani gece namazı en büyük amellerden biridir. Son on günde bilhassa gece namazına ayrıca ehemmiyet verilmesi gerekir. Yine bir namazdan diğerine iyilikleri ve zikri artırmak, secdede duaları artırmak, rüku ve secdeleri uzatan mescidlerde namaz kılmaya gayret etmek. Alimlerin beyanı ile senelik kaderlerin belirlendiği bir gece olmasından ötürü de kişinin kendi salahı, Allah’ın onu tüm hayırlarla rızıklandırması için ve bilhassa da Muhammed ümmeti ve Gazze başta olmak üzere zulümle sarsılan beldelerimiz için dua etmek. Ayrıca bolca istiğfar etmek ve ateşten azad olmak için de dua etmek. Bu hak olan ve çok üstünde durulması gereken bir husus. Bu dünyada sebat ile ahirete intikal etmek ve ateşten kurtulma çabasına girmek en önemli ihtiyacımız. Bu gecelerde Nebi’miz aleyhisselam’a bolca salavat getirip, onun hayatımızdaki önemini idrak etmek de zikredebileceğimiz hususlardan biri. Allah bizden ve sizden salih amelleri kabul etsin. Bizi ve sizi razı olduğu, makbul kullardan kılsın. #ahmedesseyyid "
        }
    
    ,
    
    
        {
            "id": 22,
            "url": "/idlibte-ramazan-iftar-sofralari/",
            "title": "İdlib'te Ramazan İftar Sofraları",
            "body": "2024/03/22 -  Bir gün esamemizin okunmayacağı, belki anıya dönüşeceğimiz veya unutulup gideceğimiz şu fâni dünyada, Allah katında bâki kalacak, bize yarar sağlayacak ve değerimizi yükseltecek olan sadece sâlih amellerimizdir. İdlib’deki çadırkentlerin küçük mescidlerinde kurulan iftar sofralarındaki şu ay parçası kız çocuklarının mutluluğunu görmek her şeye değer. Onlar, savaşın sevinçlerini yarım bıraktığı; güzel giysileri, çeşit çeşit yiyecekleri, cicili bicili çocuk odası takımları olmayan, vaktinden önce büyümüş, olgunlaşmış, ailelerinin yükünü paylaşmaya çalışan, az bir şey ile sevinen, çadırlarında saadetin ucunu yakalamaya çalışan yavrular… Bir parça da olsa onları güldürebilmeye, kendimizi yarım hurma ile dahi olsa ateşten kurtarmaya bakalım. Rabbimiz, bizleri Ramazan’da ateşten azad ettiği kullardan eylesin. Filistin, Suriye ve diğer tüm beldelerdeki mazlum kardeşlerimize imtihanlarını kolay kılsın, bizi de yardımlarına memur eylesin. “Biz rahmetimizi dilediğimize nasip ederiz ve iyilik edenlerin mükâfatını zâyi etmeyiz. İman edip takvâ yolunu tutanlara da elbette âhiret mükâfatı daha hayırlıdır. ” (Yûsuf, 56-57) 12 Ramazan 1445 "
        }
    
    ,
    
    
        {
            "id": 23,
            "url": "/genc-hekimelerle-inas-bulusmasi/",
            "title": "Genç Hekimelerle  Înâs  Buluşması",
            "body": "2024/02/27 - Geçen Pazar Erciyes Üniversitesi Tıp Fakültesi’nde okuyan geleceğin hekimesi genç kardeşlerimizin davetiyle Înâs tahlilinde buluştuk. Romanın tahliline geçmeden önce kendileriyle sağlık alanında meslektaş olan müellifi İyad Kunaybi üzerine sohbete başladık. Eczacılık alanında akademisyen olan İyad hocamızın dünyevi ve uhrevi ilimleri şahsında birleştirme çabasından, bilimsel araştırma ve uzmanlık alanıyla yetinmeyip davet sahasında kendisini yetiştirme gayretiyle 34 yaşında hafızlığını tamamlamasından, pek çok hocadan İslâmî dersler alarak yaşı bahane kılmamasından, fakültesinde öğrencileri tarafından sevilen bir hoca ve etrafında güzel davranışları ile iz bırakan, İslâmî kimliği ile gurur duyan bir dâvetçi oluşundan söz ederek Înâs romanını da aslında davetine katkı sağlamak gayesiyle yazdığından bahsettik. Romanın ana karakterlerinden biri olan doktor Emced’in de üzerinde durarak hangi bölümde okurlarsa okusunlar gençlerin sadece meslekî başarıyı gaye edinip içe kapanmamaları, Allah ile alakalarını evvela sağlam tutup, anne babalarına iyiliği de merkeze koyarak, çağın sorunlarıyla baş edebilecek sağlam birikimli, Müslümanlıklarıyla izzet duyan bireyler olabilmeleri üzerine hasbihal ettik. Bizim için çok verimli ve samimi bir tahlil ortamıydı. Kendilerini yetiştirme ve ortama ayak uydurup yitip gitmeme çabalarından, bizi nazik karşılama ve misafirperverliklerinden ötürü @hekimhanerciyes klübündeki genç hekime adaylarına çok teşekkür ediyoruz. Rabbimiz, ümidimizi artıran genç neslin sayısını artırsın. Înâs’ımızın başka nice gönüllere girmesini de nasip etsin.  "
        }
    
    ,
    
    
        {
            "id": 24,
            "url": "/neva-arapcada-kis-donemi-basliyor/",
            "title": "Neva Arapça 2024 Kış Dönemi Kayıtlarımız Başladı!",
            "body": "2024/01/28 -  Kış Dönemi’ne Bismillah… وقد كان بعض المتقدمين اذا ذهب إلى معلمه تصدق بشيء وقال: اللهم استر عيب معلمي عني ولم تذهب بركة علمه مني Eskiden bazı öğrenciler hocalarının yanına ders okumaya gitmeden önce bir [fakire] sadaka verir ve şöyle dua ederlerdi: “Allah’ım, beni hocamın kusurlarına muttali kılma ki onun ilminin bereketinden mahrum olmayayım. ” اللهمّ علّمنا ما جهلنا، وذكّرنا ما نُسينا، وافتح علينا من بركات السماء والأرض، إنك أنت السميع العليم. Allah’ım bize bilmediklerimizi öğret, unuttuklarımızı hatırlat, yerin ve göğün bereketlerini aç. Şüphesiz sen işitensin, bilensin.  Arapça ile ilmin kapılarını aralamak isteyen tüm hanım kardeşlerimizi kursumuza bekleriz. Ayrıntılı bilgi almak ve kayıt yaptırmak isteyenler whatsapp hattımızdan bize dönüş yapabilirler: Neva Hattı: 0553 285 20 05 #nevaarapca "
        }
    
    ,
    
    
        {
            "id": 25,
            "url": "/pusula-okuma-programi-2-merhale-basliyor/",
            "title": "Pusula Okuma Programı 2.Merhale Başlıyor!",
            "body": "2024/01/09 - 2﻿. Merhale Başlıyor! K﻿ayıt Formu İçin Tıklayınız: https://docs. google. com/forms/d/e/1FAIpQLSeFtdBGmFCbnNZdETOj7jf5oPJfjZDVzk91p8FkBSaORKhSUA/viewform "
        }
    
    ,
    
    
        {
            "id": 26,
            "url": "/pusula-1-merhale-bitis-programi-acilis-konusmasi/",
            "title": "Pusula 1. Merhale Bitiş Programı Açılış Konuşması",
            "body": "2023/12/27 - *﻿ اِنَّ هٰذِه۪ٓ اُمَّتُكُمْ اُمَّةً وَاحِدَةًۘ وَاَنَا۬ رَبُّكُمْ فَاعْبُدُونِ Allah teâlâ Kitabında şöyle buyurmuştur: “Muhakkak, işte bu sizin ümmetiniz, tek bir ümmettir.   Ben de sizin Rabbinizim; o halde (ancak ve yalnız) bana kulluk edin. ” (Enbiya, 92) Ümmetçe zor zamanlardan geçtiğimiz bu günlerde, bu ayet-i kerime bizlere Allah’a kulluk ile ümmet şuurunun ayrılmaz bir bütün olduğunu yeniden hatırlatıyor. Bugün Gazze, Sudan, Suriye, Doğu Türkistan; dün Bosna, Çeçenistan, Afganistan, Irak ve daha nice zulme uğramış belde; imanımızı ispat için sınanacağımızı, Allah’ın sünnetinin değişmeyeceğini ve Allah’ın her dönem kulları içinden şahitler ve şehitler çıkaracağını gösteriyor. Bu minvalde Allah’ın dinine yardım için seçtiği kimselerden olmak, şüphe ve şehvetleri def etmek, insanlığa model bir ümmet olmak için Müslümanlar olarak faydalı ilim ve salih amele sarılmamız ve her türden cihadı hayatlarımızın ayrılmaz bir parçası hâline getirmemiz gerekiyor. Bizler Kulliyetu Neva ekibi olarak Suriye savaşının başladığı zamanlardan az önce, 2010 yılında Şam’dan dönmüş ve o zaman ikinci vatanımızdan birinci vatanımıza geçmiş gibi hissetmiştik. Camileri, medreseleri, çarşılarıyla İstanbul’dan bir parça gibi olan Şam ile bizi sınırların ayıramayacağını, oradaki kardeşlerimizin bize kendi memleketimizdeki kardeşlerimiz kadar yakın olduğunu anlamıştık. Suyundan içip, ekmeğinden yemiş, Golan tepelerini aşıp, Filistin’e gitmeyi hayal etmiştik. İç içe geçmiş bu coğrafyadaki sınırların bizi ne büyük bir kaynaşma, zenginlik, çeşitlilik ve akıştan mahrum ettiğini müşahede etmiştik. Aynı dili konuşmanın, aynı duaları etmenin, aynı kaynak ve şahsiyetleri izlemenin, hak ve batıl mücadelesinde aynı tarafı tutmanın bizi birleştirdiğini bilfiil görmüştük. Tüm bunlar bize düşmanların çizdiği sınırları aşarak Müslüman coğrafya ile bağlarımızı sürekli diri tutmamız gerektiği şuurunu kazandırdı. Biz, kardeşlerimizle iletişimize vesile olan Arapçayı, Kur’an’ın dilini, ana dilimizi, yani müminlerin annelerinin dilini, Allah’a ve dinine yardım etmek, parça parça edilmeye çalışılan ümmetimizi bir araya getirmek için vesile olarak gördük. Zira mümin ve mazlum kardeşlerimize yardım edebilmek, kaybolan izzetli günlerimize yeniden dönebilmek ve her yönden parlak bir nesil inşa edebilmek için İslam’ın kavramlarını muhafaza eden Arapçanın ve bu dille nazil olan Kur’an’ın mütemadiyen bizleri yoğurması ve eğitmesi gerekir. Bizler de tüm bu ana unsurlardan hareketle tevhid, nübüvvet, ahiret, iman, ilim, tezkiye gibi İslam’ın sabit ve değişmez ilkelerini canlı tutmak, öğretmek ve yeniden bir ihya sürecine vesile olmak isteyerek mütevazice bu yola koyulduk. Allah Teala’nın “Mümin erkek ve kadınlar birbirinin velisidir. ” ayeti mucibince, mümin olarak kadın erkek kim mümin olarak salih bir amel işlerse Allah’ın ona güzel bir hayat yaşatacağına inanarak, ümmetin artık kaybedecek vakti olmadığı bu zamanda, gafletten, tembellikten, acizlikten Allah’a sığınarak kendimizin ve çevremizin vaktini hayırlı amellere yönlendirmeye çalıştık ve çalışıyoruz. Kur’an’ın, Arap, Türk, Acem demeden her Müslümanda gerçekleştirmeye çalıştığı iman, yakîn, itminan, teslimiyet, cihat, salih amel gibi kavramların ortaklığı, bizi kendi ülkemiz kadar, kendi ülkemiz dışında, aynı yolda aynı değerlerin peşinde koşan isimlerle bir araya getirdi. Böylece hem yalnız olmadığımızı hem de ne kadar büyük bir ümmete ait olduğumuzu anlamış olduk. Bu gün buradaki buluşmamız da sınırları ve zamanları aşan, peygamberlerin gönderildiği ana gayemizi yeniden hatırlamak ve hatırlatmak için bizlere güzel bir vesile oldu. Bizleri Türkiye’den, Ahmed hocamızı Suudi Arabistan’dan, daha önce misafir ettiğimiz İyad hocamızı Ürdün’den ve Hüseyin Abdurrazık hocamızı Mısır’dan bir araya getiren, işte bu tevhid ve bu uğurda gücümüz yettiğince cihat etmek, muhkemlere sarılarak, tefrikaya düşmemek için gayret etmektir. Allah’ın din olarak bizden razı olduğu İslam ve tevhid inancı, ilk günden beri nasıl, ırk, dil, kabile, renk farklılıklarını aşarak tüm müminleri yüce bir gayede bir araya getirdi ise bugün de her bir metrekaredeki Müslümanı bir araya getirmeye muktedirdir. Bize düşen bu sağlam kulpa tutunmak, şeytan ve avanelerinin bölme, parçalama ve küçülterek yok etme siyasetlerine kanmamak ve peygamberimizin iman, ahlak ve davetteki yoluna uyarak, ferasetle hareket etmektir.  Bizler ancak bu şekilde fert ve ümmet olarak bizi üzen, çaresiz hle getiren ve elimizi kolumuzu bağlayan fikri ve askeri savaşlara karşı galibiyet kazabiliriz. Hiç şüphesiz asıl galip olan Allah’tır, Allah’ın taraftarları da hep galip gelmiştir ve galip gelecektir. Kulliyetu Neva da Allah’ın davasının galip gelmesinde kendince bir nefer olmak için 2010’dan bu yana Arapça ve İslami İlimler üzerine dersler vererek, bilinç inşa eden okuma grupları oluşturarak, Kur’an’ı kalbinde taşıyan hafızlar yetiştirmeye gayret ederek ardında hayırlı bir nesil bırakma kaygısı ile çalışmalarına devam etmektedir. Hem kitap hem de Ahmet Yasin’in ifadesiyle asıl olarak nesil telif etmeye çalışmaktadır. 2﻿7 Aralık 2023 P﻿usula 1. Merhale Bitiş Programı "
        }
    
    ,
    
    
        {
            "id": 27,
            "url": "/tarih-tekerrur-etmese/",
            "title": "Tarih Tekerrür Etmese",
            "body": "2023/12/09 - Kudüs’ün tarihinde 90 yıl boyunca Haçlılarca kanlı başlayan ve devam eden işgali, sonra da Salâhaddince barış içinde fethi, lahza lahza geçiyor gözümüzün önünden yine… Salâhaddinler yetişene kadar çok zayiat verdi bu ümmet… Ne canlar yitirildi, ne mescidler, şehirler kıyıma uğratıldı. İlmî hafızası sadece birkaç gün içinde sulara karıştı bu ümmetin… Kudüs’lerin kapılarını Haçlı zihniyetine açanlar da hep yerli ve molla görünümlü işbirlikçiler oldu ne yazık ki. Adlar değişti de eylemler hep tekerrür etti… Surlarımızda gedik bulmalarına sebep de hep bizim içten çürümüşlüğümüz, boş vermişliğimiz, dinden/tefekkürden uzaklaşıp, her şekliyle dünyaya dalmamız ve hizipleşme hastalığının bünyemizi yiyip bitirmesi oldu. Değil mi ki Salâhaddin bir komutan olmasına rağmen hem sade ve mütevazi yaşayışı ile örnekti hem de işe Müslümanlar arasındaki ihtilafları gidermek suretiyle başlaması ile… Ey bizim tekerrür eden tarihimiz ve ey bizim ders almaya niyeti olmayan mahzûn ümmetimiz! Umudumuz bâki, dua ve anlık eylemlerimiz de dâimi olacak elbet ama Ömer’ler, Sâlahaddin’ler yetiştirmek gerek, daha içten, daha köklü ve geleceği gören planlar, çözümler bulmak gerek, nefsimizi ıslah etmek gerek… 7 Aralık 2017 #nevamuallime  #anılar #tarih_tekerrür_etmese #elem_ve_emel "
        }
    
    ,
    
    
        {
            "id": 28,
            "url": "/pusula-kitap-tahlilleri/",
            "title": "Pusula Kitap Tahlilleri",
            "body": "2023/11/23 - 21 Ağustos’ta başladığımız Pusula Ödüllü Kitap Okuma Programı’mızda üç aylık maratonun elhamdülillah sonuna geldik. Şimdi kitapların tekrar ve telafi süreci içinde katılımcılarımız 3 Aralık’ta yapılacak olan son sınava hazırlanıyorlar. Program boyunca okunan Ahmed es-Seyyid Hoca’nın altı kitabını birbirinden değerli hocalar tahlil ederek programımıza değer kattılar. Son tahlilimizi de ilk tahlille açılışı yapan serinin mütercim ve editörleri olan Mehmet Ali Kılınç ve Mehmet Koç hocalar yapacaklar inşaAllah. Programa başlarken bu kadar sahiplenileceğini ve bu kadar kolaylıklarla devam edeceğini ummuyorduk. Cemaat şuuru ile yapılan amellerin bereketlendiğine bir defa daha şahit olduk. Bu sebeple de başta da sonda da hamdimiz, rızası için, ihlasla adılan adımları bereketlendiren Rabbimizedir. Teşekkürümüz de, program boyunca bizden sürecin işleyişine dair geri dönüş ve rapor bekleyen kıymetli Ahmed Hoca’mıza; kitapları itinayla okuyan ve müzakere gruplarında oldukça güzel katkılar sunan, tanıştığımıza memnun olduğumuz ve dostlukları ilerletmek üzere sözleştiğimiz katılımcılarımıza; yol boyunca destek olan hocalarımıza; mutfak kısmında bize çok yardımcı olan sevgili talibelerimize ve emeklerini hiç esirgemeyen tasarımcı kardeşlerimizedir. Rabbimizden her daim sadıklarla birlikte olup sıdkımızı sürdürebilmeyi diliyoruz. #pusula_ahseyyid #ahmedesseyyid #pusula_kardeşlik   "
        }
    
    ,
    
    
        {
            "id": 29,
            "url": "/gazze-ile-ilgili-hissettigimiz-caresizlik-ve-uzgunluk-duygulariyla-nasil-bas-edebiliriz-enes-seyh/",
            "title": "Gazze ile ilgili hissettiğimiz çaresizlik ve üzgünlük duygularıyla nasıl baş edebiliriz? / Enes Şeyh",
            "body": "2023/11/23 - Gazze’ye yönelik saldırı karşısında ortaya çıkan çaresizlik ve üzgünlük duygularıyla nasıl baş edebiliriz? Gazze’deki olaylara “dünyanın hakikati ve gayesi” merceğiyle bakmak kalbi güçlendirir ve itminan/güven verir. Gazze halkının sebatı ve sabrı, kalplerde muhafaza edilen iman hakikatinin ve teorik akidenin pratik bir dersidir.  Bugünkü katliamlar ilk olmayıp, 70. 000 kişinin şehit edildiği Kudüs’teki Haçlı Seferi (H. 492), sabrın ve zafer için acele etmemenin bir örneğidir. Çaresizlik ve umutsuzluk duygusu, ruhlardaki ümit ve amel ateşini söndürür. Ferdlerin mevcut savaşta ok atabileceği pratik adımlar arasında şunlar olabilir: - “Nimetine erdirdiklerinin yoluna ilet; gazaba uğramışların yoluna da, dalâlete sapmışların yoluna da değil!” ayetinin pratik manası üzerinde nesiller yetiştirerek bireyin ve ailenin iman duvarını korumak. - Faizli alışverişler, uygunsuz şeyleri yaymak gibi ümmeti zayıf düşüren ve zaferi geciktiren haramların kapılarını kapatmak. - Coğrafya ve tarih öğretmenlerinin, Sykes-Picot sınırlarıyla bölünmeyen, tek bir ümmet inşa etmek için eski İslam haritalarını canlandırmaları. - Mühendisleri ve araştırmacıları bilimsel olarak ellerinden gelen en iyi şekilde hazırlamak. - Kültür, medeniyet ve tarihe giriş olarak Arapça diliyle izzet duymak. - Amerikan ürünlerini, onları destekleyen kurumları, özellikle onlara ait okulları mümkün olduğunca ve akıllı bir şekilde boykot etmek. - Oyuncular ve ünlüler gibi önemsiz rol modellerin değiştirilmesi ve yeni neslin gerçek örneklerle buluşturulması. | Enes Şeyh Ekireyyem Ürdünlü Psikolojik Danışman Çeviri: Kulliyetu Neva "
        }
    
    ,
    
    
        {
            "id": 30,
            "url": "/rihletul-iman-2-sezon-basliyor/",
            "title": "Rıhletu'l-İman 2.Sezon Başlıyor",
            "body": "2023/11/10 -  Geçen yıl 15 Kasım 2022’de başladığımız Rıhletu’l-İman dersimize, bu yıl ikinci sezonu ile devam ediyoruz inşaAllah. Önceki dönemde İman Zayıflığının Belirtileri, Sebepleri ve Tedavilerine dair iki değerli âlimin Arapça risalesini, her biri 1,5 saat süren 23 ders ile altı aylık bir sürede işlemiştik. İman zayıflığının tedavisi bahsinde üzerinde en çok durulan husus ise Kur’an’ı hakkıyla tedebbür etmenin imanı artırmada ve yenilemede, sebat bulmada ve karşılaşılan imtihan ve musibetlere göğüs germede en büyük ilaç olduğu idi. Dolayısıyla bu dönem çabalarımızı bilhassa Kur’an tedebbürüne yoğunlaştıracağımız dersimizde, ilk olarak Gazze’deki hadiselere bakışta bize çok fayda sağlayacak bir sûre olan mübarek Burûç Sûresi tefsir/tedebbürü ile açılışı yapacağız inşaAllah. Allah’ım, bize bilmediğimizi öğret, unuttuğumuzu hatırlat, yerin ve göğün bereketlerini aç. Şüphesiz sen işitensin, bilensin.  اللهمّ علّمنا ما جهلنا، وذكّرنا ما نسينا، وافتح علينا من بركات السماء والأرض، إنك أنت السميع العليم.  NOT: Derslerimiz Kayseri için yüz yüze olarak sürmekte, şartları sağlayanlar için online seçenek imkanı da sunulmaktadır. Şartları öğrenmek ve katılım sağlamak isteyen hanım kardeşlerimiz whatsapp hattımızdan bize dönüş yapabilirler. #rıhletüliman "
        }
    
    ,
    
    
        {
            "id": 31,
            "url": "/ceviri-kitabimiz-inas-artik-raflarinizda/",
            "title": "Çeviri kitabımız  ÎNÂS  artık raflarınızda!",
            "body": "2023/11/10 - الحمد لله الذي بنعمته تتم الصالحات… Güzel işlerin nimetiyle tamamlandığı Allah’a hamd olsun. Uzun bir süredir üzerinde çalıştığımız ve editörlüğünü üstlendiğimiz “İyad Kunaybi Külliyatı”nın semerelerini çok şükür almaya başladık. Neva muallimeleri olarak ikinci çeviri kitabımız olan ÎNÂS romanı, artık hoş kisvesi ve tesirli hikayesi ile kitaplığınızda yer alacak… Daha ziyade fikrî, siyasî, içtimai ve ahlâkî konularda yazılarına ve video serilerine aşina olduğumuz İyad Hoca, bu defa bir roman ile sesleniyor muhataplarına. Adını, ailesinin göz bebeği olan, muhitinde de çok sevilen bir kız çocuğu olan Înâs’tan alan roman ile davetine bu yolla da katkı sağlamayı umduğunu vurgulayan İyad Hoca, romanı anne-babaların çocuklarıyla her gün bölüm bölüm okuyabilecekleri şekilde tasarladığını ve bu vesile ile ailelerin günlük yararlı bir aktivite yapmak üzere evlerinde belli saatte bir araya gelebilmesini de arzu ettiğini belirtiyor. Biz de “Înâs” romanının mesajlarının ailelerin ve yeni nesilden gençlerin kalplerine dokunmasını; imanlarını ateşleyen bir meşale; aile bağlarını, içsel yönlerini güçlendiren bir destek ve vesile olmasını dileyerek Rabbimizden onu sadaka-i cariye olarak bizden kabul etmesini umuyoruz. Bugünlerimize de fiili bir dua, yolda olma çabası olarak yazılması dileğiyle… #iyadkunaybi #nevaceviri #elem_ve_emel #hepimiz_gazzeyle_beraberiz "
        }
    
    ,
    
    
        {
            "id": 32,
            "url": "/gazzedeki-mazlumlara-dair-bir-soru-bir-cevap-ahmed-es-seyyid/",
            "title": "Gazze'deki Mazlumlara Dair Bir Soru-Bir Cevap / Ahmed es-Seyyid",
            "body": "2023/11/04 - SORU:  Bana şöyle bir soru geldi: “Vallahi Ahmed, sana yalan söylemeyeceğim. Filistin’de parçalanmış ve öldürülmüş çocukların videolarını gördüğümde, Allah’ın, kafir de olsalar sıkıntı içindeki mazlumların dualarına icabet ettiğini anlatan Kur’an ayetleri ve hadisler aklıma geliyor. Peki, söz konusu bir mümin ya da bir çocuk ise ne olacak? Bana ‘Allah azze ve celle nerede? O’nun müminleri koruması ve desteği nerede?’ gibi vesveseler geliyor. CEVAP: Bu tür vesveselerden kurtulmak için şunları söylüyorum: 1- Allah Teâlâ, dualara icabet ettiğini bizlere bildirdiği gibi, imtihanları takdir ettiğini de açıkça bildirmiş ve bu imtihanlar olmadan Cennet’e girilemeyeceğini de bildirmiştir: “Yoksa siz, sizden önceki ümmetlerin başına gelenler sizin de başınıza gelmeden, cennete girebileceğinizi mi sanıyordunuz? Onlar öyle zorluklarla, öyle sıkıntılarla karşılaşmış, öylesine sarsılmışlardı ki…” O hâlde, birinci haberi alıp ikincisini bırakmayın. 2- Allah Teâlâ, kitabında Gazze’de yaşananlara benzer hatta onların yaşadığından daha korkunç kıssalar anlatmıştır. Firavun hakkında şöyle buyurmuştur: “O, erkek çocuklarını boğazlatıyor, kız çocuklarını ise sağ bırakıyordu. ” Ardından belli bir zamandan sonra o mazlumlara yardım ettiğini bize anlatarak: “Güçsüz bırakılan toplumu ise bereketlerle donattığımız toprakların doğusuna batısına egemen kıldık. ” buyurmuştur. Sabırlarından dolayı onlara yardım ettiğini de şu kavliyle belirtmiştir: “Rabbinin İsrâiloğulları’na verdiği o güzel sözü, sabırla mücadeleye devam etmeleri sebebiyle gerçekleşti. ” Dolayısıyla bir hikâye ancak sonu gelince tamam olur, başından ne olacağı anlaşılmaz. 3- Allah Teâlâ, zalimlere bir süre verip sonra onları helak etmesinin de kanununun bir parçası olduğunu bize açıkça bildirmiştir: “Biz onlara ancak günahları artsın diye mühlet veriyoruz. ” Nebi aleyhisselam da şöyle buyurmuştur: “Şüphesiz ki Allah, zalime mühlet verir. ” Yani tablonun bir tarafı mazlumla, diğer tarafı da zalimle ilgili iki yönü vardır. Her iki taraf da görülmeden sahne tamamlanmış olmaz. Allah’ın süregelen kanunu ise suçlular hakkında acele etmemek, onları bir süre ertelemek, adım adım helake sürükleyerek sonra yakalamaktır. 4- Allah’ın müminlere yardımı sadece zaferle değil, aynı zamanda kalplere sebat verilmesi ve sekinetin indirilmesiyle de tecelli etmektedir: “Hani Rabbin meleklere şöyle vahyediyordu: ‘Şüphesiz ben sizinle beraberim; haydi iman edenlere sebat verin!’” İşte normalde bir beşerin tahammül edemeyeceği dehşetli durumlara sabreden Gazze halkında ve diğer müminlerde şahit olduğumuz da budur. İman etmeyenler ise bundan çok daha az bir imtihanla tükenir ve yıkılırlar. 5- Allah kitabında ahiret mükâfatından çokça söz etmiş, dünya hayatının aldatıcı bir zevk olduğunu, geçiciliğini, kıyamet gününde adalet terazileri kurulacağını ve hiçbir nefsin en ufak bir haksızlığa uğratılmayacağını bildirmiştir. Bize ateşten, azaptan ve suçlulara verilecek olan cezadan da haber vermiştir. O vakit geldiğinde tüm haklar sahiplerine verilecektir. Dünyaya tek gözleriyle bakanlar ise bunları anlamayacaktır. 6- Bütün bunlara rağmen, hiç şüphe yok ki, eğer Allah’ın dinine sarılır ve ona yardım ederlerse bu dünyada güzel akıbet salihlerin olacaktır. Allah; Nuh’a, İbrahim’e, Salih’e, Hud’a, Lut’a, Musa’ya, İsa’ya ve Muhammed’e -hepsine salat ve selam olsun-, ihsan ettiği gibi her dönemde ordusuna ve askerlerine zafer ihsan edip onları kurtaracaktır. Bu, sadece onlara özgü de değildir. Aksine bu, imtihan ve arındırma sürecinden sonra devam eden bir vaat ve sabit bir sünnettir: “Nihâyet elçiler, ümit kestikleri ve yalancı çıkacaklarını düşünmeye başladıkları bir sırada, yardımımız yetişiverdi imdatlarına. ” Biz, Allah’ın sevdiği işi yapar ve gerekli gayreti gösterirsek Allah’ın vaadinden cayması mümkün değildir. | Ahmed es-Seyyid A﻿hmed es-Seyyid’in Türkçe Telegram Kanalı: https://t. me/ahmed3seyyid6 "
        }
    
    ,
    
    
        {
            "id": 33,
            "url": "/sakin-hic-bir-iyiligi-kucuk-gorme-enes-el-seyh/",
            "title": "SAKIN HİÇ BİR İYİLİĞİ KÜÇÜK GÖRME / Enes el-Şeyh",
            "body": "2023/10/21 - “SAKIN HİÇ BİR İYİLİĞİ KÜÇÜK GÖRME” Bazıları Gazze’deki Müslüman kardeşleri için yaptığı şeyleri küçümseyebilir. Çünkü bazılarının dua yanında şefkat ve kardeşlerinin acılarını hissetmekten başka bir şey ellerinden gelmez. Bazılarının sadece gösterilere katılmak gelir elinden. Diğer bazılarının yazmak, ders vermek ve medyada kardeşlerini savunmaktan başka yapabileceği bir şey yoktur. Bazılarının, Müslümanların çocukları için her türlü faydalı eğitim faaliyetine gücü yeter. Bazılarının mesullerden tanıdıkları kişilere baskı yapmak elinden gelir. Diğer bazılarının ise Gazze’nin yeniden inşası için hayır işlerine gücü yeter. Bazıları da şu, bu veya diğer başka şeyler ortaya koyabilir. Bakın ve düşünün. Tüm ümmet tarafından ortaya koyulanların “toplamda” ne kadar olduğuna… Vallahi bunlar Allah katında çok büyüktür. Her ne kadar müminlerin kalbine tam olarak şifa olmasa da… Her ne kadar derin, uzun vadeli, köklü çözümler konusunda çok fazla eksiklerimiz varsa da… Yaptıklarınızı küçük görmeyin. Kıyamet gününde ameller sadece sahadaki tesirine göre değil, yapanın samimiyetine, kapasitesine, gücüne göre de tartılacaktır. Peygamberimizin şu sözünü hatırlayın: Bir gün Rasûlullah (sav): “Bir dirhem, yüz bin dirhemi geçmiştir. ” buyurmuşlardı. Ashâb-ı kirâm: “Bu nasıl olur, ey Allâh’ın Rasûlü?” diye sorduklarında, Efendimiz şu cevâbı verdi: “Bir adamın iki dirhemi vardı. Bunlardan en iyisini tasadduk etti. (Yâni malının yarısını tasadduk etmiş oldu. ) diğeri (ise hayli zengin biriydi) o da malının yanına varıp, malından yüz bin dirhem çıkardı ve onu tasadduk etti. ” (Nesâî, Zekât, 49. ) Belki acılarına ortak olma, dua, infak, başka bir şeye sahip olmadığı zaman samimi bir söz, Allah katında pek çok şeyin önüne geçer. Dikkat edin, yaptığınız iyiliğin faydasından, etkisinden şüphe ettirme düşmanından sakının. Çünkü bu, şeytanın sizi yapabildiğiniz şeyi yapmaktan alıkoyan fısıltılarından biridir, böylece cesaretiniz kırılır ve sizi hayal kırıklığı, etkisizlik ve yararsızlık hissi sebebiyle daha büyük olandan vazgeçmeye kışkırtır. Allah’ım, bu büyük, şefkatli, birbirine acıyan İslam ümmetine verdiğin nimet için sana hamdolsun. Böylece bir asırdan fazla bir süredir, İslam milletini parçalamak, çeşitli ülkelere bölmek için trilyonlarca, milyarlarca dolar harcayan ümmetimizin tüm düşmanları öfkelensinler. İşte Gazze’de yaşananlar bugün onlara “öfkenizle kahrolun” diyor ki bu Allah’ın şu sözlerinin tasdikidir: “Küfredenler, şüphe yok ki, mallarını Allah yolundan alıkoymak için harcarlar. Daha da harcasınlar onları! Nihayet bu, onlara bir yürek acısı olacaktır. Sonra da mağlub olacaklardır. Küfürlerinde ısrar edenler toplanıp cehenneme sürüleceklerdir. ” (Enfal, 36) | Enes el-Şeyh Ekireyyem Çeviri: Kulliyetu Neva البعض قد يحتقر ما قدّمه لإخوانه المسلمين في غزة . . فالبعض لم يملك إلا التعاطف والرحمة مع الدعاء . . والبعض لم يملك إلا الخروج في المظاهرات . . والبعض لم يملك إلا الكتابة والمحاضرات والدفاع الإعلامي عن إخوانه . . والبعض لم يملك إلا التعليم النافع بكافة أشكاله لأبناء المسلمين . . والبعض لم يملك إلا أن يضغط على من يعرف من المسؤولين . . والبعض لم يملك إلا الصدقة في إعادة إعمار غزة . . والبعض والبعض والبعض … انظروا وتأملوا ما أعظم مجموع ما قُدِّم من مجموع الأمة . . فهو والله عظيم عند الله. . وإن كان لم يشفِ صدور قوم مؤمنين . . وإن كان هناك كثير مما ينقصنا للحلول الجذريّة العميقة الطويلة الأمد … ولكن لا تحقروا ما تقدمون فالأعمال عند الله يوم القيامة توزن بحسب إخلاص فاعلها وقدرته ووسعه لا تأثيرها في الواقع فقط وتذكروا قول النبي -صلى الله عليه وسلم- : (سبقَ دِرهمٌ مائة ألف درهم قالوا وَكَيفَ ؟ قالَ : كانَ لرجلٍ درهمانِ تصدَّقَ بأحدِهِما وانطلقَ رجلٌ إلى عُرضِ مالِهِ ، فأخذَ منهُ مائةَ ألفِ درهمٍ فتصدَّقَ بِها) النسائي بإسناد حسن. فربّ شعور وتعاطف ودعاء وصدقة وكلمة مخلصة لا تملك غيرها سبقت الكثير والكثير عند الله . . احذروا عدو التشكيك في جدوى ما تقومون به من الخير فهو من وساوس الشيطان ليصدكم عما تستطيعون من العمل فتحبطوا فيستجركم لترك ما هو أعظم بسبب الإحباط والشعور بالضياع واللا جدوى . . اللهم لك الحمد على نعمة هذه الأمة الإسلاميّة العظيمة المتعاطفة المتراحمة . . ألا فليشعر بالغيظ كل أعداء أمتنا الذين أنفقوا التريليونات والمليارات منذ أكثر من قرن لتفريق الأمة الإسلامية وجعلها أقطار متفرّقة ولكن ما يحصل في غزة الآن يقول لهم موتوا بغيظكم وهو مصداق قول الله : (إن الذين كفروا ينفقون أموالهم ليصدوا عن سبيل الله فسينفقونها ثم تكون عليهم حسرة ثم يغلبون والذين كفروا إلى جهنّم يحشرون) الأنفال 36 أنس شيخ اكريّم "
        }
    
    ,
    
    
        {
            "id": 34,
            "url": "/bir-musa-sag-cikacak/",
            "title": "Bir Musa Sağ Çıkacak!",
            "body": "2023/10/19 - Biz toplumlarının göz bebeği, en büyük nimetleri ve göz aydınlıkları olan peygamberlerini, ağaç kavuğunda öldüren nefret dolu, kıskanç, ödlek, ancak kale arkasından vuran, gerçeği saptıran, Allah’a karşı laubali, yaşamaya tapan, aşağılık bir topluluktan, mantaliteden bahsettiğimizi unutuyoruz bazen. Yeni doğan bebekleri parça parça ederek (قتّل) kılıçtan geçirip katliam yapan (ذبّح) Firavun’u, bugünkü kadar ciddiye alıp tanıyamamış olabiliriz. Bunca vahşet ve zorbalığa karşı annesinin denize bırakmak zorunda kaldığı ama neticede iman ve mücadele, celâl ve kararlılıkla, firavunun sarayında, haberi olmadan askeri, idari, iktisadi, içtimai şartlara hakim bir Mûsa yetişti… Doğru safta, yan çizmeden, bahaneler üretmeden istikamet ve istikrarla, mustazafların tarafında, kesinkes imanla, halimizi ıslah edip sabredersek yeni bir sayfanın açıldığını ve açılacağını görmemiz zor ve uzak olmayacak. #gazze_yanındayız "
        }
    
    ,
    
    
        {
            "id": 35,
            "url": "/neva-akademi-yeni-donem-kayitlarimiz-basladi/",
            "title": "Neva Akademi Yeni Dönem Kayıtlarımız Başladı!",
            "body": "2023/10/16 -  Neva Akademi Yeni Dönem Kayıtlarımız Başladı. Rabbimiz, ümmetçe zor günlerden geçtiğimiz bu günlerde ilmi bize azık, teselli ve yoldaş eylesin. B2 seviyesinde Arapça bilen hanımlara yönelik olan program hakkında whatsapp hattımızdan bilgi alıp, kayıt oluşturabilirsiniz: 0553 285 20 05 #kulliyetuneva#ilim_tahsili_aralıksızdır "
        }
    
    ,
    
    
        {
            "id": 36,
            "url": "/gazzedeki-direnisin-sapasaglam-kokleri/",
            "title": "Gazze'deki Direnişin Sapasağlam Kökleri",
            "body": "2023/10/15 - Adeta bugünlere hazırlık gibi…Gazze’de 2 ay önce 1471 erkek ve bayan hafız, Kur’an’ı sabah namazında başlayıp akşama kadar ezbere okuyarak tamamlamıştı. En küçüğü 8, en büyüğü 72 yaşında olan hafızların 90’ı doktor/eczacı, 52’si mühendis, 163’ü öğretmen, 34’ü güvenlik görevlisiydi. Askerinden sağlık görevlisine, çocuklarından yaşlılarına, annelerine, teyzelerine, amcalarına… Bugünkü direniş ve sebat boşuna değil. Dayandığı sapasağlam kökleri ve hazırlığı var. “Siz Allah’a yardım ederseniz Allah da size yardım eder, ayaklarınızı sapasağlam kılar. ” (Muhammed sûresi, 7) “Sen Allah’ı (emir ve yasaklarını) koru ki Allah da seni korusun. Sen Allah’ı koru ki Allah’ı yanında bulasın. ” (Tirmizi) Bugün boş işlerden yüz çevirip, fikrî mesai ve çaba harcayarak yöneldiğimiz ilim talebinin, bizim için de ayaklarımızı düşman karşısında sabit kılacak ve dünyadaki her türlü imtihanı karşılamada bize yardımcı olacak bir azık olmasını Rabbimizden diliyoruz. #elem_ve_emel #hepimiz_gazzeyle_beraberiz #kuran_ile_diril #ألم_وأمل #كلنا_مع_غزة "
        }
    
    ,
    
    
        {
            "id": 37,
            "url": "/gazze-ile-uyanis-ahmed-es-seyyid/",
            "title": "İzzetli Gazze",
            "body": "2023/10/15 - B﻿ismillah… اِنَّ هٰذِه۪ٓ اُمَّتُكُمْ اُمَّةً وَاحِدَةًۘ وَاَنَا۬ رَبُّكُمْ فَاعْبُدُونِ “İşte sizin ümmetiniz, bu biricik ümmettir ve Ben de sizin Rabb’inizim; öyleyse Bana kulluk edin!” (Enbiya sûresi, 92)\\وَقَاتِلُوا الْمُشْرِك۪ينَ كَٓافَّةً كَمَا يُقَاتِلُونَكُمْ كَٓافَّةًۜ وَاعْلَمُٓوا اَنَّ اللّٰهَ مَعَ الْمُتَّق۪ينَ “Müşrikler nasıl sizinle topyekün savaşıyorlarsa siz de onlara karşı öyle topyekün savaşın ve bilin ki, Allah takva sahipleri ile beraberdir. ” (Tevbe sûresi, 36) #tek_ümmet #gazze_yanındayız #hepimiz_gazzeyle_beraberiz #elem_ve_umut #كلنا_مع_غزة #نحن_أمة_واحدة #غزة_تحت_القص #ألم_وأمل "
        }
    
    ,
    
    
        {
            "id": 38,
            "url": "/hep-oteleri-arzulayan-bir-nefis/",
            "title": "Hep Öteleri Arzulayan Bir Nefis",
            "body": "2023/10/05 - Ömer bin Abdülaziz’in önce dünyada, sonra da özellikle halife olduktan sonra dinde (ibadet, adalet, takva) hep en yüksek mertebeleri istemesini anlatan güzel bir sözü: “Benim hep ötesini arzulayan, çok istekli ve hasret dolu bir nefsim var. Bir şeyi isteyip de elde edince hep ondan daha yükseğini ister. Önce amcam Halife Abdülmelik bin Mervan’ın kızıyla evlenmeyi istedi, onunla evlendim. Sonra emirliği arzu etti, onu elde ettim. Ardından hilafeti istedi, ona da mazhar oldum. Bu defa da Cennet’i istiyor, umarım ki oranın ehlinden olurum. ” قال عمر بن عبد العزيز: إن لي نفسا تواقة وما حققت شيئا إلا تاقت لما هو أعلى منه؛ تاقت نفسي إلى الزواج من ابنة عمي فاطمة بنت عبد الملك فتزوجتها. ثم تاقت نفسي إلى الإمارة فوليتها، وتاقت نفسي إلى الخلافة فنلتها، والآن تاقت نفسي إلى الجنة. فأرجو أن أكون من أهلها. #nevaceviri "
        }
    
    ,
    
    
        {
            "id": 39,
            "url": "/neva-arapca-2023-guz-donemi-kayitlarimiz-basladi/",
            "title": "Neva Arapça 2023 Güz Dönemi Kayıtlarımız Başladı!",
            "body": "2023/09/29 -  YENİ DÖNEME BİSMİLLAH… العمل القليل بالعلم خيرٌ من العمل الكثير بالجهل “İlme dayalı olarak yapılan az miktardaki amel, cehaletle yapılan çok miktardaki amelden daha hayırlıdır. اللَّهُمَّ إِنِّا نسْأَلُكَ عِلْمًا نَافِعًا وَرِزْقًا طَيِّبًا وَعَمَلاً مُتَقَبَّلاً Allah’ım! Senden faydalı bir ilim, temiz bir rızık ve makbul bir amel dileriz.  Kayıt için whatsapp üzerinden iletişime geçebilirsiniz. "
        }
    
    ,
    
    
        {
            "id": 40,
            "url": "/neva-arapcada-kayit-donemleri/",
            "title": "Neva Arapça'da Kayıt Dönemleri",
            "body": "2023/09/17 - 🌱 “İLİM TAHSİLİ ARALIKSIZDIR. ” 2010 yılından bu yana 5 kişilik bir ekip olarak sürdürdüğümüz Neva Arapça kursumuzda senede üç dönem yeni kayıt alıyoruz. İlme arzumuzun mevsimlerin, zamanların değişmesiyle geçmeyecek bir arzu olarak kalmasını ve bir gün Rabbimize kavuşuncaya kadar hayatımızın her evresinde öğrenerek ve öğreterek bu bereketten nasiplenmeyi diliyoruz. 📍Kursumuzda kayıt dönemlerimiz şu şekilde: 🍁 Güz Dönemi kayıtlarımız Allah’ın izniyle Ekim ayında başlıyor. ❄ Kış Dönemi kayıtlarımıza Ocak ayında Bismillah diyoruz. 🌤 Yaz Dönemi için ise Haziran ayından itibaren ArapçaSeverlere kapılarımızı açıyoruz. 📍Kursumuzun içeriğine dair sorular yönelten yeni takipçilerimiz için de bazı bilgiler şu şekilde: 🔹️Neva Arapça kursumuz, her biri 3 ay süren toplam 6 kurdan oluşuyor. 🔹️Başlangıçta seviye tespit sınavına aldığımız bayan kursiyerlerimizin kendilerine uygun bir kurdan başlayabilmelerini sağlıyoruz. 🔹️Kursumuzda dil öğreniminin en temel direkleri olan Okuma, Yazma, Dinleme, Konuşma ve Gramer üzerine üniteleri olan Şam Üniversitesi’nin dil setini işliyoruz. Derslerde azami oranda Arapça konuşmaya çalışıyoruz. 🔹️Derslerimiz haftada 2 gün, her ders 1,5 saat olarak sürüyor. Kur boyunca iki yazılı, bir sözlü sınava tâbi tuttuğumuz talibelerimizden başarılı olanlar bir üst kura geçmeyi hak ediyor. 🔹️Online olarak dünyanın her bölgesine açık olan kursumuzda, yüz yüze olarak da Kayseri’de öğretimi sürdürüyoruz. 🔹️6 kuru bitiren talibelerimizle de modern ve klasik metinlere dair okumalar, çeviri çalışmaları ve Arap ülkelerindeki uzaktan eğitim programlarına adapte olabilmeleri için farklı grup dersleri yapmaya devam ediyoruz. Arapça bizim için bir alet ilminden öte, hayatımızdaki pek çok nimete erişme vesilemiz olan mübarek bir lisan. Bu dili seviyoruz ve ulaşabildiğimiz her kardeşimizin gönlüne de bu sevgiyi ekebilmeyi Rabbimizden niyaz ediyoruz. 🤲 🌱 #nevaarapca #kulliyetuneva #اللغة_العربية #كلية_نوى "
        }
    
    ,
    
    
        {
            "id": 41,
            "url": "/yeni-nesil-genclige-semali-kitap-ozeti/",
            "title": " Yeni Nesil Gençliğe  Şemalı Kitap Özeti",
            "body": "2023/09/12 - P﻿usula Ahmed es-Seyyid kitaplarını online okuma programı katılımcılarımızdan kıymetli öğrencimizin hazırladığı şemalı kitap özetini resim formatında size sunuyoruz. Pdf olarak indirmek için tıklayınız: https://t. me/kulliyetuneva/467      "
        }
    
    ,
    
    
        {
            "id": 42,
            "url": "/yeni-nesil-genclige-kitabi-ve-pusula-programi-uzerine/",
            "title": " Yeni Nesil Gençliğe  Kitabı ve  Pusula Programı  Üzerine",
            "body": "2023/09/12 - “YENİ NESİL GENÇLİĞE” KİTABI VE “PUSULA PROGRAMI” ÜZERİNEDünya hayatını yaşanılabilir ve sayısız dertlerin, yüklerin altından kalkılabilir bir hale getirmek, faniliğini her durumda açıkça göstermek; ahiret gerçeğini, İslam davasının kesik kesik gelen nefeslerini unutturmaya ve üzerini kapatmaya çalışan inkâr atmosferini dağıtmak, ancak yumruğunu hak için yükselten muvahhid ve mücahid insanların yüreğiyle mümkün olacaktır. Onların her vakit ruhunda uçuşan dava ve iman fırtınaları, o büyük Resulün (s. a. v. ) ümmetine de etki ederek, İbrahimce coşan bedenler ortaya koyacaktır. Ve ardında bıraktıkları paha biçilmez eserler, yeniden ve yenilenerek mümin kalpleri hidayet nuruyla aydınlatacaktır. İşte bu yazıya konu olan eser ise Ahmed es-Seyyid’in Yeni Nesil Gençliğe adlı kitabı. Kendisine, yeni nesil hakkındaki endişelerini dile getiren bir mesajın gelmesi ile kitabın oluşum yolculuğu inceden başlamış oluyor. Yazar, evvela bir video serisi ile sorulan sorudaki konuları ayrıntıları ile birlikte hedef kitlesine ulaştırıyor. Ancak yalnızca bu video kayıtlarıyla kalmayıp, birçok kişinin düşünce ve yaşantısına etki edecek bir kitap yazmaya karar veriyor. Peki, yeni neslin gündelik yaşantısına bolca katkıda bulunacak, varoluşunun sebeplerini ve gerekliliklerini sabit naslarla kavramasını sağlayacak bu kapsamlı kitabın oluşumuna destek veren o mesajda neler yazıyordu? Kısaca mesajın ana hatlarına bakalım: “Hayatı meşgul eden boş uğraşlar, dini zayıflık, hedefsiz ve amaçsızca yaşamak, odaklanma problemi, disiplin, psikolojik sorunlar, depresyon, istenilen şeyde başarısız olma korkusu…” Bu konulara sürekli kafa yoran ve bunların içine düşmekte olan yeni neslin kurtuluşunun ne ile olacağını; mesajının sonunda belirttiği gibi bu apaçık ‘kayboluş’un fıtrata verdiği zarardan nasıl sıyrılabileceğini, tüm kaygısını ortaya dökerek soruyor. Yazar ise tüm içtenliğiyle, dünya hengâmesinde önce benliğini, sonra da doğru ve mantıklı düşünce melekelerini kaybeden ve bunun da farkında olan gençliğe elini uzatıyor; onları, bu derin okyanustan çıkarmanın yollarını bir bir açıklamak için besmele çekiyor. Yazar, toplam on başlıkta toparladığı, yeni neslin sıkıntı ve fani hayata dalıp arka plana atılan ve imanı doğrudan etkileyen konulara, başarısızlık korkusu ile başlamış. İlk cümlelerinde, okuyan herkesi derinden sarsan ve tefekküre mecbur bırakan şu sözleri söylemiş: “İslam ümmeti; atılganlık, cesaret ile korkusuzluk isteyen fevkalade proje ve girişimlere son derece muhtaç” (sf: 39). Daha sayfaların başında bu bir nevi haykırış barındıran cümle, iman sahibi ruhlara içten bir ilham veren slogan gibi. İşte bu cümlenin hakikatte tecelli etmesi için yine birkaç başlıkla tavsiyelerine devam etmiş: “Başarısızlığın tanımını yeniden yap, onu (başarısızlığı) küçümse, ehemmiyet dairesini geniş tut, mükemmeliyetçilikten kurtul, kendine kapsayıcı bir plan çiz. ” Bu başlıklarla, hem nefsi hem de ümmete dair ciddi görevler üstlenmek isteyen gençler için temelde yatan başarısızlık korkusunu silmelerini sağlayan tavsiyelerde bulunmuş. Konuyu sonlandırdığı cümleler ise yine vurucu gerçekleri kapsayan nitelikte: “Mükemmelliğin, nadir bulunan bir şey; bizden istenenin ise çaba sarf etmek ve mümkün mertebe farklı yollara başvurmak olduğunu daima aklında tut. İnsanlar, başarısızlıktan korkmaları sebebiyle çaba ve gayretten geri durarak birçok hayırdan mahrum kalıyorlar” (sf: 45). İkinci konuya geçişinde, gerçekten davetçinin maslahatını ciddi bir biçimde etkileyen kimlik sorununu dikkate alan meseleleri açıklamış; bununla ilgili ise “Müslümanın Varlık Gayesi” ve “Gençlerin Kimliğini Belirleyici Unsurlar” adı altında açıklamalar yapmış. Daha sonra mümin yürek için en önemli unsurlardan biri olan “İman ve Sebat Mücadelesi” başlığını atmış. Özellikle ilmi okumaların üzerinde durarak çeşitli tavsiyeler vermiş. Kur’an mucizesine de özel bir başlık atarak, “Kur’an’a; ezberleme, anlama, okuma, düşünme ve amel etme amacıyla her yaklaşıldığında insanın imanı artıyor, ona hidayetin ve tevfikin kapıları açılıyor” (sf: 57) cümlesiyle bu fikrine güç katmış. Başlıkların devamında “eleştirel düşünce”ye değinerek, “Nasıl eleştirel düşünür olunur?” sorusuna maddeler halinde cevap vererek, gençliğin tabiri caizse en meraklı olduğu ve içine düşmek için türlü bahaneler sunduğu konuya, sınırlar ve tedbirlerle yaklaşmış. Devamında “rol model sorunu”na giriş yaparak okuyucunun kimi eleştirip kimi örnek alacağını belirlemelerine yardımcı olacak çözümleri sunmuş. Ayrıca “Nasıl rol model olunur?” sorusuna da değinmeyi ihmal etmemiş. Cevabını ise önce maddelerle sıralamış, sonra da sonuç beklemede acele edilmemesini ve önlerinde on yıl gibi uzun bir süre olduğunu belirtmiş. İlerleyen sayfalarda “başarının dört altın kuralı”nı, “ilim, ibadet, sistematik düşünme ve Allah’a davet” olarak belirlemiş. Kitabı okuduğum süreçte zihnimde sürekli bu dört madde dönüp durdu ve iman ile davetin ana dallarının bu şekilde birkaç sayfada toparlanmasını, İslami ruhumuza çeki düzen vermek için büyük bir fırsat olarak gördüm. Duam, bu fırsatı değerlendirenlerden olmak… Yazarın değerli bilgi ve tavsiyelerinin devamında, “bilgi kaosu” ve bunu yenmek için “ilmin yöntemi”ni açıklayan maddeler bulunuyor. Düzenli okumanın nasıl sağlanacağını, bunun için nasıl bir sıra izleneceğini, alınan bilgilerin nasıl kalıcı ve kullanışlı hale getirileceğini açıklayan öğretici bir dil kullanarak anlatmış. Ve yine konuyu noktalarken güzel ve motive edici sözler eklemiş: “Kişi, asıl gayesini kendine daima hatırlatmalı, kalbini temiz tutmak için tövbeye ve istiğfara sarılmalı ve İslam’ın ihyasına katkı yolculuğunda Allah Teâlâ’ya devamlı tevekkül etmelidir” (sf: 115). Kitabın bir diğer başlığında ise yeni neslin çok da üzerinde durmadığı, gereken önemi vermediği ve eksikliğini hissetmediği bir meseleye açıklık getirmiş: “Modern tarihi bilmenin önemi. ” Kitapta, kısa bir şekilde değinip sonrasında okuyucu için tarihte araştırılması gereken unsurları sıralamış. Ancak bu okuma programı kapsamında okuyuculara iletilen, yazarın, kitabı hakkında eklemelerinin tercümesini dinlediğimiz ses kayıtlarında, biraz daha bu konunun üzerinde durmuş. Oradan bir alıntı yaparak devam etmek istiyorum: “İstikamet üzerinde olan ve davete önem veren müslümanın, içinde yaşadığı vakıayı iyi anlaması gerekmektedir. Peygamberimizin (s. a. v. ) yaşamı, içinde yaşadığı vakıayı iyi anlama üzerine kurulmuştur. ” Kitabın sonlarına yaklaşırken yazar, ehemmiyeti azımsanamayacak derecede fazla olan iki konuya değinmiş. Bunların ilki “Şehvet, aşk ve evlilik mücadelesi”. Böylesine titiz bir konuyu ele alırken akıcı ve samimi bir dil kullanmış. Evlilikten önce, evlilik yolunda ve evlilikten sonraki aşama olarak üçe ayırdığı konuyu tüm ayrıntılarıyla, akıllardaki soru işaretlerini azaltarak yazıya dökmüş. Son cümlesinde ise Rasulullah’ın (s. a. v. ) evlilik hayatının incelenmesini; zira o yaşantılarda nice bereket, tavsiye ve kaideler bulunduğunu zikretmiş. Kitabı nihayete erdiren son başlık ise “Hidayet ve İstikamet”. Bu konuya da “hidayetin önündeki engellerden kurtulma, Allah’a dayanmak, inabe (Allah’a yönelmek), Kur’an’a sarılmak, Allah yolunda cihat etmek, Allah’a bağlı olmak, Allah’tan hidayet istemek” alt başlıklarıyla renk katmış. Sözlerini sonlandırırken bu konuya yer vermesi, ne kadar mühim ve kişideki iman kapısının açılmasına büyük etki sahibi olan bir anahtar olduğunu gösteriyor zannımca. Yüce Allah, Ahmed es-Seyyid’i ve onun gibi nice mütefekkiri, kalemiyle cihad edenler mertebesine eriştirsin. Onları ve aynı yolun yolcusu olan bizleri, ilim ve amellerimizi şahit kılarak yolun sonunda Resul ve Nebilere komşu olanlardan eylesin. Konuları açıklarken başlıklarla yetinmemin sebebi, hem bu yazının sadece kitabın incelemesi olacağından hem de kitabı henüz okumamış olan kişilere çok fazla ön bilgi vermiş olmak istemediğim içindir. Bu kitabı ve yazarın kitaplığını oluşturan diğer eserleri, iman ve sebatı kucaklamaya gayret eden tüm Müslümanlara tavsiye ediyorum. Pusula okuma programının vesile olmasıyla bin kişiyi aşan mümin yürekle bu kitabı okumak, dimağıma farklı ama lezzetli duygular ekti. Bunları yazıya dökmek ne kadar zor olsa da hayatımın bir döneminde böyle bir esere şahit olma ve ilminden faydalanıp iman heybeme taptaze ve tükenmeyecek azıklar ekleme fırsatını, yıllar sonra da olsa hatırlayabilmeyi ümit ediyorum. Minnetimi sunacağım çok kişi var, bu programın ardında emeğiyle beni ve diğer okuyucuları hayran bırakan. Bu yüzden sözlerimin sonunda, Kur’an nurunu yüreklerinde taşıyan o müminlere de sonsuz teşekkürümü iletiyorum. Yüce Allah, onlara, ömürleri boyunca hidayet, takva, iffet ve gönül zenginliği lütfetsin. Rüveyde Bera PALA 03/09/2023 - KAYSERİ Resim: Kübra Güneş &gt; P﻿usula Online Okuma Programı Katılımcılarından Rüveyde Bera ve Kübra kardeşlerimize d﻿eğerli katkılarından ötürü Neva olarak teşekkür ediyoruz. "
        }
    
    ,
    
    
        {
            "id": 43,
            "url": "/inabe-kavraminin-anlam-ve-onemi/",
            "title": " İnâbe  Kavramının Anlam ve Önemi",
            "body": "2023/09/12 - Ahmed es-Seyyid’in “Yeni Nesil Gençliğe” kitabının “Hidayet ve İstikamet” başlığı altında ele alınan ve hidayetimizi artıracak hususlar arasında zikredilen “inâbe” kavramının anlam ve önemini biliyor muyuz? Aslen acele etmek, öne geçmek anlamına gelen bu kelime, Allah’a dönme, yönelme anlamına geliyor. Ama bu kelimedeki dönüş, mesela evde bir şey unutup telaşsız ve yavaşça dönme manasında değil. Bilakis süratli bir şekilde Allah azze ve celleye dönmek, O’na doğru acele etmek bu kavramın dakik manalarındandır.  Söz gelimi kişi akşam bir günah işlediyse, yatağına ancak bu günahtan tevbe etmiş bir şekilde yatıyorsa bu mana yerine gelmiş oluyor. Ama günah işleyip de bir hafta, iki hafta, aylar sonra tevbe etmek, tam manasıyla inâbe anlamına gelmiyor.  Yani inâbe Allah’a doğru ivedi davranmak, rızası ve hoşnutluğu için acele etmek, her vakitte O’na dönmek, O’nun sevdiklerini öncelemek, O’nu kızdıran şeylerden de uzak durmaktır. Tevbe ile farkı kişinin “sürekli tevbe, dönüş halinde” olması, “istikrarlı bir şekilde” Allah’a yönelmesidir. “Allah’a yönelen, kalbinin bütün isteklerini o doğrultuda şekillendiren, hem şeklî hem de kalp ibadetlerinde mevlâsına dönen kişi münib bir kul olur. ” Bu sebeple bu kavram Kur’an’da, sadece başına bir musibet geldiğinde, zorunlu olarak, sözde Allah’a “yönelenler”, yalnızca o anda tam istenilen muhtaçlığı gösterenler için kullanıldığı gibi, Allah’ı seven, O’na rağbet eden, boyun eğen, gayrısından yüz çeviren, gönüllü, vefalı, sürekli, ıslah olmuş olarak “yönelenler” için de kullanılır.  İlk yöneliş, her dinden, her milletten, inkar eden, etmeyen, itaatkar, günahkar herkesin inâbesidir. Sadece şiddetli hastalık, ehline, malına bir zarar dokunduğunda veya maddi manevi sıkıntılarda olduğundan ve insanın tabiatındaki zayıflık ve muhtaçlığından ileri geldiğinden ayrıca bir üstünlüğü ve övgü gerektirecek durumu yoktur. Aksine kul sadece bu anda Allah’a dönüp sonra eski gafletine dönmesi sebebiyle kınamaya, azara müstahak olur, yaratanına da ortak koşmuştur. Diğer yanda tüm saltanat ve zenginlikleriyle birlikte ibadet, tilavet ve zikirle anılan Hz. Davut ve Hz. Süleyman örneğinde olduğu gibi, imtihan edildiklerinde hızlıca o an ve makamda, daha öte bir iman ve hâlini düzeltme, teslimiyetle, sürekli olarak Allah’a yönelmek, Allah’ın dostlarının yönelmesidir. Hz İbrahim için de bu kelimenin sabitelik bildiren, isim hâli (منيب) kullanılır. Yine Allah’ın azametine işaret eden ayetlerinden ancak “münîb” kullarının etkileneceğinden söz edilir. Tüm kullara Allah’ı sürekli hatırda tutma ve verdikleri ahitlere vefayla Rablerine dönmeleri, yönelmeleri emredilir (أنيبوا).  ”Kim Allah’tan hidayet, tevfik ve yardım istiyorsa daima ona yönelsin. Günah işlediği zaman hemen istiğfara sarılsın. Kalbi dünyayla dolduğu zaman derhal imanını yenilesin. ” Bütün işlerinde O’na başvursun. .  Rabbimiz bizleri de her şeyden, her şey elinde olana, sadece sıkıntılı anlarda değil, bolluk ve mutluluk anlarında da hızlı ve sürekli bir şekilde dönenlerden, amellerini O’nun rızası için, ihlasla yapanlardan, böylece hidayete eren münîb kullarından eylesin. K﻿ulliyetu Neva #nevamuallime "
        }
    
    ,
    
    
        {
            "id": 44,
            "url": "/pusula-okuma-programimiz-basladi/",
            "title": "Pusula Okuma Programımız Başladı",
            "body": "2023/08/23 - Nimetiyle salih amellerin tamamlandığı Rabbimize hamdolsun. Her yeni başlangıç, her yeni salih amel bizi yeni tadılan bir nimet gibi sevindiriyor. Bize yeni kapılar açılmasına ve yeni dostluklar kurulmasına vesile olan bu taze rızkımız da Pusula Okuma Programı oldu bu dönem. Sahih ve şüphelerden arınmış bir imana, Allah katında makbul bir amele, sahibine dünya ve ahirette yoldaş olacak faydalı bir ilme ve arınmış temiz bir kalbe sahip olabilmek çabamızı, bu arayışta olan samimi bir grupla birleştirmek için ihya ve ıslah adına giriştiğimiz Pusula programımız, 21 Ağustos Pazartesi günü başladı. Arapça ve İslami ilimler sahasında hizmet veren eğitimciler ve sivil toplum temsilcileri, tıptan ilahiyata çeşitli bölümlerden öğrenciler, kendilerine ve ailelerine yetmek ve artmak isteyen sevgili ev hanımları, bir derdi olan, fuzuli işlerden sıyrılarak hayatına anlam katmak isteyen farklı meslek gruplarından beyler ve hanımlardan müteşekkil güzide bin kişiyi aşan bir toplulukla Pusula telegram kanalında Ahmed es-Seyyid hocanın kitaplarını etüt etmeye giriştik. Bu programla kitapları salt okuyup bitirmeyi değil, nitelikli bir okuma ile 3 ay sonra önümüzü daha net görebilmeyi, hedeflerimizi netleştirmeyi, dinimiz adına kaygı sahibi olabilmeyi umut ediyoruz. Programa çok çeşitli illerden kardeşlerimiz katılım gösterdi. En çok ulaşabildiğimiz şehirler ise şu şekilde: İlk sırada programın merkezi Kayseri yer alırken, sonra ilk on şehir İstanbul, Ankara, Konya, Bursa, Diyarbakır, Kocaeli, İzmir, Samsun, Gaziantep, Şanlıurfa olarak öne çıkıyor. İnşaAllah Pusula’nın bir sonraki merhalesinde daha çok kardeşimize de ulaşabilmek nasip olur. Ayrıca programa Türkiye’de okuyan İranlı, Iraklı, Suriyeli öğrenciler de katılım gösterdiler ve bu da bizi “tek ümmet” olma şuuru anlamında ayrıca heyecanlandırıyor. Pusula’ya katılan kardeşlerimizden tek ricamız,hep beraber başladığımız bu programı aynı sayıyla hep beraber azimle tamamlayabilmek. Ve programa katılanlara 3 ay boyunca sürpriz konuklar ile kitapların tahlillerinin yapılacağını da şimdiden müjdeleyelim. Rabbimizden bu işimizi katında kabul buyurmasını ve bereketini kat kat bize göstermesini diliyoruz. #pusula_ahseyyid "
        }
    
    ,
    
    
        {
            "id": 45,
            "url": "/gunluk-bulusma-ahmed-es-seyyid-ceviri/",
            "title": "Günlük Buluşma / Ahmed es-Seyyid (Çeviri)",
            "body": "2023/08/13 - Müminlerin büyük bir günlük buluşmaları vardır ve en büyük şahitliklerini bu buluşmada yerine getirirler. Her namazın teşehhüdündeki sözleriyle bu şahitliği tekrarlarlar: “Şehadet ederim ki Allah’tan başka ilah yoktur. Yine şehadet ederim ki Muhammed onun kulu ve rasülüdür. ” Ayrıca onların, Allah’ın onları ne için yarattığına yönelik olarak, Allah’la olan antlaşmalarını yenilemek için bir başka büyük günlük randevuları daha vardır. Bunu da sabah ve akşam zikirlerindeki (seyyid’ul-istiğfar) sözleriyle yerine getirirler: “Gücüm yettiğince sana verdiğim ahit ve vaadim üzereyim. i Kim bu iki şahitliği kesin inanarak yerine getirir ve bu ahdi ihlâs ve tefekkürle (Allah’a) sunarsa; o, her gün cennetle sözleşmiş gibidir ve onu ölümden başka hiçbir şey cennetten ayıramaz. Namazı günahlarına kefaret olur, onu hayasızlıktan ve kötülükten sakındırır. O her gün bu büyük buluşmalara canı gönülden, kalbi ve ruhuyla hazırlanır. Bu şehâdet ve ahitleri kalbleri eşlik etmeksizin dilleriyle, tam inanmadan ve anlamını düşünmeden sadece sözleriyle yerine getirenler ne kadar hüsrana uğramıştır. Kim imanın tat ve lezzetinin nasıl olduğunu, kazanılacağını soruyorsa, bunun en büyük kapılarından birisi; ibadetlerin mana ve lafızlarının anlamını düşünmek ve onlara tam olarak inanmaktır. Bu sebeple “La İlahe İllallah” sözünün fazileti ile ilgili hadislerin, bu faziletin gerçekleşmesi için belli şart ve kayıtlarla birlikte geldiğini görürüz: “Kim Allah’ın (vechini) rızasını arayarak Allah’tan başka ilah yoktur derse Allah ona kesinlikle ateşi haram kılmıştır”, “Kim Allah’tan başka ilah olmadığına ve Muhammed’in Allah’ın kulu ve peygamberi olduğuna içinden gelerek, kalbiyle sadakat üzere şehâdet ederse, Allah onu cehenneme haram kılar. ” Bu, ibadetleri yerine getirirken Allah’a karşı sadakati tazelemeye ve Allah’ın birliği ve O’nun Rasul’ünün -Allah’ın salat ve selamı onun üzerine olsun- peygamberliğine şahitlik ederken kalbi hazır bulundurmaya yönelik bir çağrıdır ki, işte imanın tadı ve lezzeti de budur. | Ahmed Es-Seyyid | Çeviri: Kulliyetu Neva "
        }
    
    ,
    
    
        {
            "id": 46,
            "url": "/odullu-online-kitap-okuma-programi/",
            "title": "Ödüllü Online Kitap Okuma Programı",
            "body": "2023/08/04 - Bismillah… PROGRAMA BAŞVURU FORMU İÇİN TIKLAYINIZ: https://docs. google. com/forms/d/e/1FAIpQLSdVGRBvjZj8kr8MjYeqYH3y8H2DIdsgUCtBfyVc-CSkxhOBCg/viewform Allah’ın adıyla, yalnız O’na tevekkül ederek ve bu işin bereketini umarak başlıyoruz. Bu yeni program ile daha önce kendisini birçok vesile ile tanıtmaya gayret ettiğimiz Ahmed es-Seyyid Hoca’nın şimdiye dek çevrilmiş 6 kitabının 3 aylık bir program ile okunmasını hedefliyoruz. Kur’an ve sünnet üzerinde doğru bir tefekkür sağlanırsa günümüz inanç problemlerine muhakkak çözüm bulunacağını ifade eden ve gençlerin bu yönde sağlam bir alt yapı kazanmasını hedefleyen Ahmed es-Seyyid Hoca, kurduğu çeşitli uzaktan eğitim programları ile her dönem binlerce gence ufuk olmaya devam ediyor. Hem kitaplarıyla hem de YouTube kanalındaki seçkin ve sahadaki ihtiyaca göre titizlikle hazırlanmış video ders serileriyle her Müslümanın şüphelerden arınmış sağlam bir akideye, sahih bir dünya görüşüne sahip olması, zaruri ve faydalı ilimlerle donanması, nefis tezkiyesine önem vererek şüpheler ve şehvetler karşısında mukavemetli olabilmesi, sığ ve geleneksel bir düşünce tarzından hayatın her alanını kuşatan derinlemesine bir İslam anlayışına geçebilmesi, bu yolda da ihtilaflardan, cedelden ve gereksiz münakaşalara girmekten kaçınarak kendisinin ve çevresinin ıslahı için çalışabilmesi için gayret gösteriyor. Bilhassa toplumda ıslah faaliyetine yönelmiş Müslüman erkek ve kadın davetçilerle eğitimcilere yönelik de özel ders serileri hazırlamaya devam ediyor. Biz bütün bu yönleriyle Arapça videoları üzerinden kendisinden oldukça istifade ettiğimiz için çevrilmiş kitaplarının da okuyanlara fark katacağına inanarak bu girişimde bulunmak istedik. Hocamız ile istişare ettiğimizde bu fikirden ziyadesiyle memnun oldu ve onun nezaretinde bu programı başlatmış oluyoruz. Programın adını da kendisinin davetçilere yönelik rehber niteliğinde hazırladığı Pusulatu’l-Muslih kitabından ilhamla koyduk. Bu okuma sürecinin pusulasını kaybetmiş olanlara yön bilinci aşılamasını diliyoruz. Rabbimizden yeni çıkacağımız bu yolda sebat ve kararlılık istiyor, bu programda ciddiyetle yol alacak kardeşlerimizi salih olması umudu taşıdığımız bu amelimize iştirak etmeye bekliyoruz. Şüphesiz ki Müslüman erkekler ve kadınlar birbirlerinin velisidirler. Hayırlı işlerde ve salih amellerde yarışırlar. Umarız ki program farklı yaş, cinsiyet ve kültür seviyesinden pek çok kişiye ulaşır ve umduğumuzdan fazla hayra vesile olur. KULLİYETU NEVA #ahmedesseyyid "
        }
    
    ,
    
    
        {
            "id": 47,
            "url": "/yeni-ceviri-asure-gunu-iyad-kunaybi/",
            "title": "YENİ ÇEVİRİ: Aşure Günü / Prof. Dr. İyad Kunaybi",
            "body": "2023/07/27 - YENİ ÇEVİRİ: AŞURE GÜNÜ / İyad Kunaybi Kıymetli dostlar. Yarın (Cuma) Aşure günü. Bugünde oruç tutmak -Allah kabul ederse- geçen senenin günahlarını siler, örter, onlara kefaret olur. Aşure gününe rastlaması sebebiyle Cuma tek başına oruç tutmakta bir sakınca yoktur. Sigara gibi alışkanlıkların sebebiyle bugünde oruç tutmaya erinme, tembellik etme. Nefsini fani bir lezzet sebebiyle büyük bir ecirden mahrum bırakmış olursun. Yine yarının orucunu tutmayı imtihan, buluşma, etkinlik gibi mazeretler ile de terk etme. Rasulullah -salât selam ona olsun-, devletin başı, ordunun kumandanı, insanların öğretmeni, kafir ve münafıkların tuzaklarına karşı koyan bir lider, ailenin direği, eş, baba, eğitmen idi. Tüm bunlar onu bugünlerde oruç tutmaktan ve bu mevsimleri değerlendirmekten alıkoymadı. Oruç tutma mazereti olan hanımlar. Bu günde oruç tutmaya başkalarını teşvik ederek bugünün ecrini kazanın. Kim bir hayra delalet ederse ona yapanın ecri gibi ecir vardır. Aşure günü orucunu “Nasılsa Arefe günü oruç tuttum. Arefe günü de iki senenin günahlarına kefaret, hâlâ iki seneyi kapsayan zaman içindeyim” diye düşünerek de tutmamazlık yapma. Orucunun kabul olduğunu nerden biliyorsun? Bu faziletli zamanlarda orucun kabul edilmesi, kabul şartlarının oluşmasına, günahların bağışlanmasının ve diğer engellerin kalkmasının gerçekleşmesine bağlıdır. “Allah ancak muttakilerden kabul eder. ” (Maide suresi) Bu özel günleri dikkate almak, tazim etmek, ecrini kazanmaya çalışmak Allah’a karşı takvalı olmanın, muttaki olmanın göstergelerindendir. Bir çok alim büyük günahların, Aşure ve Arefe gününde günahların bağışlanmasına engel olduğunu söylemişlerdir. Onların bu sözünü şu hadis de destekler: “Büyük günahlardan kaçınıldığı sürece, beş vakit namaz, iki cuma ve iki ramazan, aralarında işlenen günahlara kefaret olur. ” Çoğumuzun gafil olduğu büyük günahlardan bazıları da, kalbin işlediği büyük günahlardan olan Allah’a suizan beslemektir. Özellikle de fitnelerin şiddetini artırdığı, İslam ümmetinde ve kendi üzerimizdeki imtihanların, acıların çoğaldığı bir zamanda, bu dünyanın karşılık yeri değil imtihan yeri olduğu hakikatini anlayamamış olmamıza bağlı olarak, kimileri Allah’a suizanda bulunabiliyor. Yine Allah’ın indirdiklerinden ve şeriatından bir şeyleri beğenmemek/kerih görmek de büyük günahlar içine giriyor. Kıymetli dostlarım! Hepimizin Rabbi’nin -subhanehu- rahmetine ihtiyacı büyük. Dolayısıyla bu büyük ödülün, ecrin kaçmasına izin vermeyelim. Allah bize bu mevsimleri, bu istasyonları, kalplerimizi ve ruhlarımızı kirlerinden, günahlarından arındırmak için verdi. Allah’tan Aşure günü orucunu bizlere kolaylaştırmasını ve hepimizden kabul etmesini diliyorum. Prof. Dr. İyad Kunaybi Çeviri: Kulliyetu Neva أيها الكرام. . يوم بعد غدٍ الجمعة هو يوم عاشوراء. . صيامه -إذا تقبله الله تعالى- يكفر ذنوب السنة الماضية. ولا كراهة في إفراد يوم الجمعة بالصيام إذا وافق عاشوراء. - لا تتكاسل عن صيامه لعادة اعتدتها كالتدخين! فتحرم نفسك من أجر عظيم بلذة فانية. - لا تترك صيامه بعذرِ أنَّ عندك امتحاناً/مقابلة/مناسبة… رسول الله صلى الله عليه وسلم كان رأس الدولة، قائد الجيش، معلم الناس، يواجه مكائد الكافرين والمنافقين، رب أسرة، زوجاً وأباً ومربياً. . ولم يمنعه هذا كله من صيام هذه الأيام واستغلال هذه المواسم. - الأخوات اللواتي يمنعهن العذر من الصيام: اكسبنَ أجر صيامه بحض غيركن عليه. فمن دل على خير كان له مثل أجر فاعله. - لا تترك صيامه قائلا: (صمت عرفة، وعرفة يكفر سنتين، ولا زلت مشمولا في فترة السنتين)! وما يدريك أن الله قبل منك؟ فقبول صيام هذه الأيام الفاضلة مشروط بتحقق شروط القبول ومغفرة الذنوب وانتفاء موانع ذلك… (قال إنما يتقبل الله من المتقين)…ومن تقوى الله أن تعظم هذه الأيام وتحرص على أجرها. وقد نص عدد من العلماء على أن اقتراف الكبائر يمنع مغفرة الذنوب بيوم عاشوراء أو عرفة…ويشهد لهم مثل حديث: (الصَّلواتُ الخمسِ ، والجمعةُ إلى الجمعةِ ، ورمضانَ إلى رمضانَ ، كفَّارةٌ لما بينهنَّ إذا اجتنُبتِ الكبائرُ). ومن الكبائر التي يغفل عنها كثير منا: كبائر القلوب، وعلى رأسها سوء الظن بالله، خاصة مع اشتداد الفتن وكثرة الآلام والبلايا في أمة الإسلام وفي ذوات أنفسنا، مقرونا بعدم فهمنا لحقيقة أن هذه الدنيا دار بلاء لا دار جزاء…فيسيء الظن بربه من يسيء! ومنها كذلك كراهية شيء مما أنزل الله ومما شرعه. . فيا كرام، كلنا بحاجة لرحمة ربه سبحانه. . فلا تُفَوتوا هذا الأجر العظيم، وهذه المحطات التي جعلها الله رحمة لنا لتغسل قلوبنا وأرواحنا من آثامها. نسأل الله تعالى أن يعيننا على صيامه ويتقبل منا جميعاً. أ. د. إياد قنيبي "
        }
    
    ,
    
    
        {
            "id": 48,
            "url": "/neva-arapca-2023-yaz-donemi-kayitlarimiz-basladi/",
            "title": "Neva Arapça 2023 Yaz Dönemi Kayıtlarımız Başladı!",
            "body": "2023/06/25 -   Neva’da Yaz Dönemi’ne Bismillah “Rabbim! (Gireceğim yere) doğruluk ve esenlik içinde girmemi sağla. (Çıkacağım yerden de) beni doğruluk ve esenlik içinde çıkar. Katından bana yardımcı bir kuvvet ver. ” (İsra, 80) \رَّبِّ أَدْخِلْنِى مُدْخَلَ صِدْقٍ وَأَخْرِجْنِى مُخْرَجَ صِدْقٍ وَٱجْعَل لِّى مِن لَّدُنكَ سُلْطَٰنًا نَّصِيرًا #nevaarapca "
        }
    
    ,
    
    
        {
            "id": 49,
            "url": "/kurban-bedelini-hayir-kurumlarina-bagislamak/",
            "title": "Kurban Bedelini Hayır Kurumlarına Bağışlamak",
            "body": "2023/06/25 -  “Kurban bedelinin hayır kurumlarına bağışlanması, şeriatın kurban keserek yerine gelmesini amaçladığı bazı hususları sağlamadığından dolayı şerîatın hikmetlerine muhaliftir. Şöyle ki: • Sünnet olan kurbanını eliyle kesmektir. • Kurbanından yemektir: ‘Artık onlardan kendiniz yiyin. ’ (Hacc, 28) • Kurbanından tasadduk etmektir: ‘Sıkıntı içindeki yoksulları doyurun. ’ (Hacc, 28) • Kurbanından hediye etmektir: ‘Onlardan yiyin ve kanâat edene (istemeyene) de, (açıkça) isteyene de yedirin!’ (Hacc, 36) • Ve kendi ailesinin kurban vesilesiyle ellerinin bollaşması, bereketini görmeleridir. ” | Dr. Hüseyin el-Fîfî Kurban Bayramı’na sayılı günler kala… Mazlum ve fakir ülkelerdeki Müslümanlara kurban bağışında bulunarak destek olmanın ve onların da kurban sevincini yaşamasının gerekliliğini göz ardı etmeden, kurbanın fert ve aileler için evvela bir ibadet ve Allah’a yakınlık vesilesi olması gerektiğini unutmamamız gerekiyor. Kurban malî bir yükmüş gibi, “Bağışladık, hiç yorulmadık, elimiz ete değmedi ya da kasaptan alır gibi hazırca bir hissesi geldi, dolabımıza zahmet çekmeden yerleştirdik. ” anlayışından sıyrılarak, ibadetin hazzına ve idrakine varmak lazım. Eğer kurban ailece ifa edilmeyen, esas mahiyetinden sıyrılmış, sürekli dışarıda, bağış usulüyle ya da birilerine ısmarlama şekilde icra edilen bir ibadet hâline gelirse, bunun kaçınılmaz sonucu da çocukların bir süre sonra Allah’ın şiarlarını yüceltmekten uzak bireylere dönüşmeleri, kurbanı kültürel bir ritüel olarak algılamaları ve zamanla unutmaları ya da hayvanlara acıyan, vegan yaşam biçiminin bir temsilcisi olmalarıdır. Bu bağlamda Dr. Hüseyin el-Fîfî’nin girişteki sözlerini önemsiyoruz. Kurban havasının aileye sirayet etmesinin, Allah için zahmet çekerek bölünüp parçalanmasının ve dağıtılmasının esas maksadıyla örtüştüğüne inanıyoruz. Rabbimizden dileğimiz ise dengeyi bozmadığımız, kurbanımızı ete/kemiğe indirgemediğimiz, İbrahim ailesi gibi Allah’ın hükümlerine teslim olduğumuz şekilde bizi bayrama eriştirmesidir. #zilhicce1444 #kurbanbayramı #hüseyin_elfîfî #nevamuallime "
        }
    
    ,
    
    
        {
            "id": 50,
            "url": "/turkiye-secim-sonuclarina-dair-prof-dr-iyad-kunaybi/",
            "title": "Türkiye Seçim Sonuçlarına Dair / Prof. Dr. İyad Kunaybi",
            "body": "2023/06/12 - TÜRKİYE SEÇİM SONUÇLARI  VEYA TÜRKİYE SEÇİMLERİNDEN METODOLOJİK DERSLER Prof. Dr. İyad Kunaybi Esselamu aleykum ve Rahmetullah, Bu konuşmanın amacı, farkındalık oluşturmak ve Müslümanların çabalarını yöneltmeleri gereken asıl hedefi netleştirmek, olayların, Müslümanların dünya ve ahiret hayatını bozacak şekilde, demokrasiyi ve “ılımlı” laikliği normalleştirmek için istismar edilmesine karşı uyarıda bulunmaktır.   Konu oldukça karmaşık. Bu yüzden biraz uzun bir girişle başlayacağım. Fakat asıl konuya girmeden önce karışıklığı çözmek ve ortak bir zemin oluşturmak için bu giriş önemli. Bunun hemfikir olmamızı ve Allah’ın izniyle doğru yola yönelmemizi de kolaylaştıracağını umuyorum. İzin verirseniz üzerinde hemfikir olduğumuz şeylerden başlayalım: Birincisi: Biz, mültecileri kovması ve Müslümanların bazı dini vecibelerini uygulama imkanlarını sınırlaması beklenen ittifakın şerrini geri püskürtmesinden dolayı sonuçlardan mutluluk duyuyoruz. Yine bu ittifakın arkasında bulunan Arapların ve Batılıların hayal kırıklığına uğramasına da seviniyoruz. İkincisi: Her nerede olursa olsun Müslümanların bazı dini vecibelerini uygulayabilecekleri serbest bir ortamın varlığına seviniyoruz. Aynı şekilde zulme uğrayanlar için herhangi bir güvenli sığınağın varlığına da memnun oluyoruz. Üçüncüsü: Laiklik terimi farklı şekillerde kullanılmaya başlandı: Söz gelimi, özellikle İslam’a, onun tesettür ve dini eğitim gibi gereklerine karşı mücadele eden ama ahlaksızlığa ve İslam düşmanlarının sözde “özgürlüklerine” izin veren katı bir laiklik var. Bu laiklik türünün dini devletten ayırma, din ve inançları ne olursa olsun vatandaşlar arasında eşitlik iddiası, apaçık bir uydurmadan ibarettir. Bu laikliğin müntesipleri ise bizzat kendileri İslam’ın ahlak ve gerekliliklerine bağlı değillerdir ve uluslararası sistemin ucuz ajanlarıdırlar. Bir de herkese eşit mesafede durduğunu ve herkesin dininin gereklerini yerine getirmesine izin verdiğini ilan eden eşitlikçi bir laiklik var. Bu laikliğin sahipleri, bizatihi olarak İslami ahlak ve ritüellere bağlı kalsalar da İslam’ı yasama ve hayatın her alanına hâkim tek bir referans olarak benimsememekte kararlıdırlar, bir de yönetimdeki referanslarını devletin laikliğiyle çelişmeyen demokrasi aracılığıyla tanımlarlar.   Şimdi izin verin, bu konuşmada tartışmayacağımız şeyleri bir tarafa koyalım. Peki, niçin tartışmayacağız? Daha önemli olana odaklanmak için.   Tartışmayacağımız şeylerin ilki: Cumhurbaşkanı Erdoğan eşitlikçi laikliği benimsiyor ve ondan sapmak istemiyor mu? Yoksa içinden yavaş yavaş laikliğe karşı bir darbe mi yapmayı planlıyor? Bunu şimdi tartışmayacağız. Amacımız Erdoğan’ın şahsını atlayarak, daha önemli olana odaklanmak. Bu sebeple de “Laikliğin hiçbir şeklinden yana değiliz, Erdoğan’ın da bundan yana olmadığına ve devleti yavaş yavaş İslamlaştırmak istediğine inanıyoruz…” diyene şöyle diyoruz:  Bize cevap vermeye ve Erdoğan’ı savunmaya gayret göstermenize gerek yok. Çünkü bugünkü konuşmamızdaki ihtilafımız sizinle değil ve bu inancınızın tersini size kanıtlamak gibi bir amacım da yok. Bir tarafa koyacağımız ve tartışmayacağımız ikinci bir konu da:  Müslümanların üzerindeki baskıyı hafifletmek için cahiliye sisteminde zaruret kabilinden çalışmanın hükmü. Yani bir kişi veya partinin, laik bir sistemde, sistemi onaylamadan ve ondan hoşlanmayarak demokratik oyuna girip yönetime katılması. Şeriata aykırı olduğunu ve tek referansı âlemlerin Rabbinin vahyi olan bir sistem dışında hiçbir meşruiyeti bulunmadığını kabul ederek, bununla birlikte Müslümanların yükünü hafifletmek için laik veya demokratik sisteme girmiş ve laikliği veya demokrasiyi -ki bu insanlar için yasa yapmak anlamına gelir- süsleyerek Müslümanların kafasını karıştırmamış, buna çağrıda da bulunmamış, bu sisteme dahil olmayı, ölü eti veya domuz eti yemeye mecbur kalma durumu gibi ele almıştır. Bu caiz mi? Bu da bu konuşmanın konusu değil.   Peki, Erdoğan’ın durumu bu anlatılanlarla örtüşüyor mu? Yine bu da bugünün konusu değil. Üçüncü bir konu: Müslümanların, hükûmette bulunması, dinlerinde ve dünyalarındaki bazı kötülükleri onlardan uzaklaştırıyorsa, laik demokratik sistemde bir kimseyi seçmeleri caiz midir? Bu kimseler aynı zamanda, demokrasiyi ve özellikle İslam’a düşman olan ve eşitlikçi laiklik de olmak üzere laikliğin her türünü reddederek, Rablerinin ahkâmının her yönüyle yaşamlarına hâkim olması için çalışmanın gerekliliğini kabul ediyorlarsa durum nedir? Durum bu şekilde ise katılmak caiz midir? Yine bu da bu konuşmanın konusu değil.   Peki, gerçekte olan bu mu? Hayır. Gerçekte olan bu değil. Aksine demokrasi ve laikliğin bazı biçimleriyle bir normalleşme var. Bu da bizi bu konuşmanın konusuna, yani bazılarının kafalarındaki laiklik ve demokrasiye yönelik, onlara dini ve dünyevi zarar veren sorunu ele almaya götürüyor.   Erdoğan’ın durumu ve içinde sakladıklarına gelince, konumuz bu değil. Kıymetli kardeşler, bu konunun en tehlikeli yanı, demokrasi ve eşitlikçi laikliği överek ve kabul ederek normalleştirmektir.   Uzun yıllar boyunca hedef açık ve belliydi: “Allah teâlâ’nın şeriatını hayatın her alanında uygulayan Müslüman devlet…” Sonra şu soru gündeme geldi: Batıl ve geçersiz olmasına rağmen demokrasi, İslam ahkamının uygulanması için meşru bir araç olarak kabul edilebilir mi? Laik bir sistem içinde bu gaye için çalışmak meşru mu? Sonra bunun mümkün olmadığı anlaşıldı ve şöyle denilmeye başlandı: Biz demokrasi yoluyla şeriatı ikame etme kudretimizin olduğu iddiasında değiliz ama yolsuzluğu elimizden geldiğince azaltıyoruz ve istemeyerek demokratik oyuna giriyoruz. İnsanlara, hükmün Yüce Allah’a ait olduğunu ve Allah’ın kanununu ikame etmeyen hiçbir sistemi tanımadığımızı hatırlatarak bunu yapıyoruz.   Bundan sonra artık hedefin kendisi karmakarışık oldu ve eşitlikçi laikliğe ulaşmak, bazılarının sevindiği büyük bir zafer, açık bir fetih ve rol model olarak gördüğü kendi içinde bir hedef hâline geldi.   Bu karışıklık, el-Cezire (Al Jazeera) ve diğer kanallardaki yazarların yayınladığı ve hatta “davetçiler” ve İslami çalışmalarla anılan kişilerden aktarılan ifadelerde kendini açıkça gösteriyor. Nitekim bazıları diyor ki, “Gerçekçi olalım, İslam devleti hayalleri gerçekçi değil. Erdoğan’ınki gibi herkesin kendi kanaatlerine göre hareket etmesine izin veren; şiddete başvurmadan, çoğulculuğa ve bir arada yaşanmasına olanak sağlayan bir laiklik istiyoruz. ” Bir diğeri diyor ki, “İslam devleti derken ne istiyorsunuz? Adalet ise, işte Türkiye’de adalet… Eşitlik ise, işte Türkiye’de eşitlik…” Bunu, İslami sistemin anlamından, içinde barındırdığı adalet ve doğruluk değerlerinden tamamen habersiz olarak söylüyorlar. Yine eşitliğin değil, adalet ve hakkın ancak âlemlerin Rabbinin kanunu ile yerini bulacağından da habersizler. Ve insanlar, yazarının şöyle söylediği bir makaleyi hararetle yaymaya başladılar: “Toplumsal düzlemde Erdoğan, Atatürk’ün din karşıtı laikliğini tarafsız laiklikle değiştirdi, böylece devlet dinlere aynı mesafede duruyor. ” Tabii bunu, bu “tarafsız laikliği” övmek ve takdir etmek için söylüyor. Makale devam ediyor: “Erdoğan, yönetimde radikal İslam metodunu benimsemedi. ” Âlemlerin Rabbinin şeriatının hâkimiyeti kavramının, nasıl da tüm Müslümanları bağlamayan, aksine sadece “radikal İslam’a” ait bir bakış açısı hâline geldiğine dikkat edin. Devam ediyor: “Erdoğan, yönetimde radikal İslam metodunu benimsemedi. Ancak tüm tezahürleri ile din karşıtı olan Atatürkçü laikliğin ağırlığı altında İslam’ın maruz kaldığı birçok zulüm ve dışlanma biçimini sona erdirdi. ” Evet bu doğru. Ancak yazı şöyle devam ediyor: “Erdoğan, İslam’ın bir hükûmete ve İslam’ı uygulamaya koyacak yasalara ihtiyacı olmadığını anladı. ” Şimdi, Erdoğan onu anladı mı veya benimsedi mi, benimsemedi mi bir kenara bırakalım. Şu anda önemli olan, yazarın hangi modeli parlattığını görmek: “Erdoğan, İslam’ın bir hükûmete ve İslam’ı uygulamaya koyacak yasalara değil, ayrımcılık yapmayan ve kendisini dışlamayan âdil bir yönetim sistemine ihtiyacı olduğunu anladı. ” Şu hâlde artık İslami bir sisteme ihtiyaç kalmamıştır ama İslam’a karşı ayrımcılık yapmayan “âdil” bir yönetim sisteminin olması yeterlidir. Peki, adaletin tanımı nedir? Âlemlerin Rabbinin şeriatının dışlanması adalet midir? Şeriatı tek referans kaynağı olarak görmeden parlamento tarafından hazırlanan insan yapımı kanunları insanlara dayatmak… Bu adalet midir? Eşitlikçi laikliğin kendilerine aynı mesafede durduğu muharref dinler ve dünyevi ilkeler eğer bu paylaşımı, rekabeti ve beşer ürünü olan bir sisteme boyun eğmeyi kabul ediyorlarsa bile, hak din olan âlemlerin Rabbinin dini bunu kabul etmez. Dünyevi ilkelerle hiçbir zaman bir arada bulunması mümkün olmadığı gibi, aksine hepsini aşar. İslam’a ve başkasına eşit mesafe diye bir şey de yoktur. Aksine, İslam ya hâkim olacak ya da ortadan kaldırılacaktır. Onun tabiatı kendisine boyun eğdirilmesini kabul etmez. هو الذي أرسل رسوله بالهدى ودين الحق ليظهره على الدين كله ولو كره المشركون  “Müşriklerin hoşuna gitmese bile, elçisini, bütün [bâtıl] dinlere üstün kılmak üzere hidayet ve hak din ile gönderen O’dur. ” (Saf, 9) Dolayısıyla eşitlikçi laikliğin İslam’ın uygulanmasına izin verdiğini söylemek doğru değildir. Aksine o bazı İslami şiarların uygulanmasına imkân sağlar. Bu da İslam’ın, şeriatın hâkim konumdan çıkarılmasına göz yummasını ve İslam’ı diğer dinler gibi sayma hususunda adaleti gözetmeyi gerektirir ki bu, bir Müslümanın kabul edemeyeceği bir küfürdür. Bir Müslüman bu hakkı beyan ederse ve ona davet ederse de eşitlikçi laiklik bunu suç unsuru sayar. Kıymetli kardeşler, işte biz buna karşı uyarıyoruz: Eşitlikçi laikliğin izlenecek bir model olması ve İslam’ın kendisini koruyan ve şeriatını ikame eden bir devlete ihtiyacı olmadığı ve Müslümanların tüm dinlere eşit mesafede duran “âdil” bir devlet için çabalaması gerektiği sonucuna ulaşma tehlikesine karşı…  Şimdi birileri gelip diyecek ki, “Ama kardeşim, Erdoğan, İslam’ın egemenliğini zorunlu tutup, uygulayamaz. ” Konumuz Erdoğan değil… Ben eşitlikçi laikliğin övülmesinden söz ediyorum. Bir başkası gelip diyecek ki: “Fakat kardeşim, Müslümanların, Hıristiyanların ve Nusayrilerin olduğu bir ülkede İslam’ı uygulamayı nasıl istiyorsunuz? Kendi ‘bakış açınızı’ başkalarına dayatmak âdil değil. ” İşte benim konum bu… Size bu tür bir söz söylemenin, mensubu olduğunuz İslam’ı geçersiz kılacağını açıklamak istiyorum! Çünkü siz İslam’ı bir yönetim sistemi olarak uygun görmüyorsunuz ve başkalarını ondan daha iyi görüyorsunuz. Allah teâlâ şöyle buyurmuştur:  أفحكم الجاهلية يبغون ومن أحسن من الله حكما لقوم يوقنون “Yoksa onlar, câhiliye hükümlerini mi (hayata egemen kılmak) istiyorlar? Hâlbuki, yürekten inanan bir toplum için, Allah’tan daha iyi kim hüküm verebilir?”(Maide, 50) Yine Allah teâlâ, حتى لا تكون فتنة ويكون الدين كله لله “Fitne ortadan kaldırılıncaya ve din tamamen Allah’ın oluncaya kadar onlarla savaşın. ” (Enfal, 39) buyurarak İslam’ın hâkimiyetini genişletmeyi emretti ve Allah’ın Rasulü allallahu aleyhi ve sellem’in ve ondan sonraki Müslümanların da asırlar boyunca yaptığı budur. İslami hükûmet sistemi, Müslümanlara ve diğerlerine âdilce muamele edilen bir hak ve adalet sistemidir. Bu sistemi kuramıyoruz demek başka, kurulmasının âdil olmadığını ve eşitlikçi laikliğin çözüm olduğunu söylemek tamamen başka bir şeydir.  Tanınmış bir yazar tarafından el-Cezire’de yayınlanan başka bir makaleye gelelim. Makale, demokrasiye yönelik övgülerle dolu ve içinde yer alan ifadelerden birkaçı şöyle: “Türkiye’deki parlak demokratik gidişatı tüm dünya heyecan ve ilgiyle izledi. ” “Şimdi, ideolojik aşırılık veya zorlayıcı saikler olmadan, toplumun tüm bileşenlerini barındıran hoşgörülü bir demokrasi inşa etmeye odaklanmalıyız. ” Demek ki herkes ile beraber adaletle İslam’ın hâkimiyeti için çabalamak ideolojik bir aşırılıktır. İnşa edilmesi gereken “hoşgörülü demokrasi”dir! Yazar diyor ki: “Nitekim, özgürlük ve demokrasi özlemi çeken Arap halkları, Türkiye’yi hâlâ iyi bir örnek, izlenecek bir model, iç istismar ve dış gasp sonucu şiddetli yıkım ve göç yıllarıyla tükenmiş milyonlarca Arap için yeniden umut veren bir ışık olarak görüyor.   Türk halkını göz kamaştıran demokrasisi için, Cumhurbaşkanı Erdoğan’ı da halkının ve milletinin güveni için tebrik ederiz. ” O halde çabalar sarf edilsin, sözler birleşsin ve enerjiler bu arzu edilen demokratik devlet hedefine odaklansın. Demokrasi, bunlara göre artık zorluk anında ihtiyaç kadar istenmeden de olsa yenebilecek bir leş ya da domuz eti hükmünde değil. Bilakis artık Allah’ın helal kıldığı temiz yiyecekler gibi övülen ve tercih edilen güzel bir şey hâline gelmiştir!  Leşi ve domuz etini zorluk durumunda yediğinizde onu övmezsiniz ve tabiatı itibariyle güzel bir şeye de dönüşmez. Üstelik ölmeyecek kadardan daha fazla yemeniz de caiz olmaz. Bakın Allah ne buyuruyor: فَمَنِ اضْطُرَّ غَيْرَ بَاغٍ وَلَا عَادٍ فَلَا إِثْمَ عَلَيْهِ “Ama biri zorda kalırsa başkasının hakkına tecavüz etmedikçe ve sınırı da aşmadıkça kendisine günah yoktur. ” (Bakara, 173)  Başkasının hakkına tecavüz etmedikçe ve sınırı aşmadıkça! Meşrulaştırmak yok. İhtiyaçtan fazlasını yemek de yok. Peki, âlemlerin Rabbinin şeriatını yok saymak, insanların heva ve heveslerini bu şeriatın önüne geçirmek daha büyük bir cürüm değil midir? Bu, leş ve domuz yemekten çok daha pis bir şeydir. Bir Müslümanın bunu övmesi ve hayatında bir gaye olarak görmesi mümkün değildir. Ne zaman Müslümanlar dünyevi sistemlerden umutlarını kesip dünya ve ahiretlerini kurtarmak için Rablerinin rızasını kazanacak bir yol aramaya koyulsalar, bu başarısız sistemleri restore edip tekrar ayağa kaldıran ve Müslümanların gözünde süslü gösteren birileri ortaya çıkıveriyor. Şu an birtakım kişilerin demokrasi için yaptıkları tam olarak budur. Ben şu an burada kendi kendine tweet atan, kimsenin umursamadığı yazarlar kitlesinden bahsetmiyorum. Daha çok Müslümanların belli kesimlerini etkileyen entelektüel bir yönelimden bahsediyorum. Demokrasinin batıl olduğunu “Şeriat Müdafaası” isimli video serimizde tafsilatlı bir şekilde anlatmıştık. O, İslam dininden başka bir dindir. Bir Müslümanın bu ikisini bir araya getirmesi ve aynı anda yaşam biçimi olarak bunlardan memnun olması mümkün değildir. Demokrasi, ilahi yasalarla değil, beşerî yasalarla yönetilmeyi esas görür. Sonra da bu görevi kim üstlenecek diye bir yarış başlatır. Demokrasi oyununun kurallarını kimler çizmişse onun ana kuralını “Hükmü ve yasayı insan koyar, Allah değil. ” Şeklinde belirlemişlerdir. Sizin, oyunun bu kuralına itiraz etmeniz ya da karşı çıkmanız asla kabul edilemez. Yarışın ve “kazanmanın” şartı bu kuralı kabul etmektir. Sonrasında nasıl istiyorsanız öyle oynayın. Bu ise, Allah’ın hükmüne tam teslimiyet ve boyun eğme anlamına gelen İslam kelimesine tamamıyla zıttır.   Allah buyuruyor ki:  فلا وربك لا يؤمنون حتى يحكموك فيما شجر بينهم ثم لا يجدوا في أنفسهم حرجا مما قضيت ويسلموا تسليما “Hayır, Rabbine ant olsun ki aralarında çıkan anlaşmazlık hususunda seni hakem kılıp sonra da verdiğin hükümden içlerinde hiçbir sıkıntı duymaksızın onu kabullenmedikçe ve boyun eğip teslim olmadıkça iman etmiş olmazlar. ” (Nisa, 65) Bu İslam’ın Elif Bası’dır. Maalesef şu an Türkiye’deki seçimlerin sonuçlarının doğurduğu kargaşa ortamında bu iman kaybolmuş durumda. Türkiye’de hâkim olan düzen ve yasalar şeriata göre değil. Katı laikliğin şerrini püskürttük diye sevinmeniz, şu anki duruma razı olmak, onu meşru görmek ve örnek alma çağrısında bulunmak anlamına gelmemelidir. Bir durumun diğerinden daha az zararlı olması, daha az zararlı olanı kabul etmeniz ya da ona teslim olarak onu büyük bir hedef olarak önünüze koymanız anlamına gelmiyor. Allah’ın şeriatını hükümlerden soyutlamak en büyük kötülüklerdendir. İmanın en zayıf seviyesi, bir kötülüğü kalp ile onaylamamaktır. Eğer bu da kalmaz ise o zaman sizde imandan geriye ne kalmıştır ki? Tabii ki “şeriat” kelimesi birçok insana göre açık hatları olmayan ya da çarpıtılmış ve değeri küçültülmüş bir kelime. Bu yüzden videonun açıklama kısmına daha önceden “Kalplerimiz Şeriata Teslim Olsun Diye” başlığıyla yayınladığımız videonun linkini koyuyoruz. İslami düzende insanların kendi yöneticilerini seçmek için söz hakları vardır. Ancak âlemlerin Rabbinin koyduğu bazı şartlar ve kurallara göre bu haklar belirlenir. Ayrıca bu yönetici Allah’ın şeriatını yaşatsın diye seçilir, insanların kendi hevalarını kaynak edinen bir düzeni yaşatsın diye değil. Eşitlikçi demokrasi ve laikliğe çağıran sesleri duyduğumuz bu zamanda “şeriatı hâkim kılma” hedefinin çocuklarımızı yetiştirirken ya da Allah’ın dinine davet ederken gündemimizden çıkmasının gelecek nesiller için ne kadar tehlikeli olduğunu bir düşünün! Oy kullanmayı insanlara vacip kılan ve onları bu konuda yüreklendirenlere sormamız gerekir: Demokrasinin batıl olduğuna dair açıklamanız nerede? Eğer bunu şimdi açıklamayacaksanız ne zaman açıklayacaksınız? Demokrasiye karşı tavrınız gerçekten yemek zorunda kaldığınız pis bir leş gibi mi? Yoksa onu güzel bulmaya mı başladınız? Her biriniz bunu kendinize bir sorun. Uygulamaları her ne olursa olsun demokrasi fikrinin kendisinde barındırdığı fesat bir tarafa, insanların kendisiyle büyülenip kutlamalar yaptığı, ideal örnek saydığı, Müslüman olmayan birine Müslüman mültecileri sınır dışı etmekle tehdit etme izni veren ve dış cenahlara ajanlık yapan birinin aday olmasına müsaade eden bu değersiz demokrasi neyin nesidir? O derece ki eğer %2’lik bir oranla sonuç değişecek olsaydı demokrasinin gereğince başkanınız o olacaktı ve size de başım gözüm üstüne diyerek ona boyun eğmek düşecekti.   Ey demokrasiye methiyeler düzenler! Bir dahaki sefere İslam’a müntesip olmayan ve İslam’ın şiarlarına düşmanlığı apaçık belli olan biri kazanırsa tavrınız ne olacak? “Sandık sonucunu kabul ediyoruz” mu diyeceksiniz? Yoksa ona arkanızı mı döneceksiniz? Eğer demokrasi oyununa katıldıysanız ve ona övgülerde bulunup insanları sanki doğru ve âdilmiş gibi ona katılmaya davet ettiyseniz hangi hakla ona arkanızı döneceksiniz? Bir de ileri gelen ünlü isimlerin birinden şunu duyduk: İslamcılar demokratik oyuna sonuna kadar bağlı kalmalı ve sonuçlar istedikleri gibi olmasa da hatta ateist veya Yahudi biri bile başa gelecek olsa ona arkalarını dönmemelidirler.   İşte demokrasinin normalleştirilmesi bu noktaya kadar ulaştı.   Bu gülünç demokrasi nasıl bir şey ki içinde “Biz Kılıçdaroğlu’nu seçeceğiz çünkü daha fazla özgürlük istiyoruz, çünkü bira fiyatları çok yükseldi. ” Diyebilecek kadar kaybolmuş, hovarda gençler görüyoruz. Bazıları görünüşe göre esrarkeş, konuşuyor ve kahkahalar atıyor. Bu insanlar, demokratik sisteme göre en dindar insanın oyu gibi oy hakkına sahiptirler. Hepsi demokrasinin önünde eşit vatandaşlardır. Zina edenlerin, içki içenlerin, esrarkeşlerin, bağımlıların, eşcinsellerin ve suçluların birisinin oyu, insanların en akıllı, en iyi ve en dindarının oyu ile eşittir. Yönlendirilmiş medya araçları, din düşmanı olan Araplardan ve diğerlerinden aldığı mali ve siyasi destek ile daha fazla ahlaksız şahıs üretiyor, gençlerin beyinlerini yıkıyor ve onları arzularını gerçekleştirecek kimselere doğru sürüklüyor.   Değerli kardeşlerim, demokrasi batıl bir araçtır. Bazen kötülüğünün daha az hâle gelmesi, asla onu kabul etmemiz, övmemiz yahut Müslümanların çaba ve gayretlerini onun için sarf etmeleri anlamına gelmez. Seçim sonuçlarından dolayı aşırıya giden ve sevinçlerini kimsenin bulandırmasını istemeyenler kendilerine şunları sorsunlar: Geçen yıllar boyunca insanların hidayeti için, gerçek İslam’a yönelmeleri için ve İslam’ın hayatın tüm alanlarına egemen olması için ne kadar çalıştılar? Onun tam kapsamlı bir hayat nizamı olduğunu, bu nizamın paylaşımı ve oylamayı kabul etmediğini, yine İslam’ın mutlak Rabbani bir gerçek olup, onun dışındakilerin batıllık dereceleri farklılık gösterse de apaçık batıl olduklarını beyan etmek için ne kadar çalıştılar? Böyle bir İslam’a ne kadar davet ettiler ki vakıada onun gerçekleştiğini görelim!  Kıymetli kardeşlerim, tüm bu sözlerimiz umut ve pozitiflik ile çelişmiyor. Lakin bir Müslümanın tutumu şahıslara bağlanmak, alkış tutmak, duygusal patlamalar yaşamak ve bir katkı sağlamadan değişim beklemek şeklinde olmamalıdır. Bilakis onun tavrı, süreçleri dikkatli ve iyi bir şekilde takip ederek basiret üzere çalışmak olmalıdır.   Şimdi Türkiye’deki ve Türkiye dışındaki Müslümanların Türk halkına davette bulunmak için nispeten özgürlük fırsatları var. Seçim sonuçları gösteriyor ki büyük bir çoğunluk ya cehalet içindedir veya dünyevi ve şehevi çıkarları için İslam’ın etkinliğini azaltma planları yapanlarla saf tutmaya hazırdır. Ey Türkiye’nin davetçileri ve Müslümanları! Ya onlara davette bulunursunuz ve Allah onlardan dilediğine sizinle hidayet eder, böylece size kardeş olurlar ve bu ameliniz sevap hanenize yazılır ya da onlara davette bulunmayarak oturur kalırsınız ve kendi dünyanız ile meşgul olursunuz da size galip gelirler. Akabinde de size baskı yapacakları günler gelir. Allah en doğrusunu bilir. Müslümanlar, herhangi bir zaman diliminde Allah’ın kendileri için razı olduğu İslam şeriatını tesis etme ve uluslararası kölelikten gerçek özgürlüğe yükselme hedefine ulaşamayabilirler. Ancak bu, onlar için hibrit kavramlarla karışmamış saf ve halis bir hedef olarak kalmalıdır. Ve bunu bir gün gerçekleştirmek için bundan başkasını İslami veya İslam’a denk görmemelidirler. Eğer böyle olmazsa hedef kaybolur ve adımlar da boşa gider. Son olarak Allah’tan, Müslümanlara doğru olan yolu kolaylaştırmasını, Erdoğan’ı ve beraberindekileri sevdiği ve razı olduğu yola iletmesini ve bizi şeriatının dünyaya yeniden hâkim olması için çalışanlardan kılmasını dilerim.   Allah’ın selamı ve rahmeti üzerinize olsun. Türkçe alt yazılı olarak ilgili videoyu izlemek için tıklayınız: {% youtube 1x2p6f9EAkQ %} "
        }
    
    ,
    
    
        {
            "id": 51,
            "url": "/davet-1/",
            "title": "DAVET",
            "body": "2023/06/11 -  DAVET Nimeti ile salih amellerin tamamlandığı, ihsanı ile hayır ve bereketlerin indiği, başarılı kılması ile gayelerin gerçekleştiği Allah’a hamdolsun. الحمد لله الذي بنعمته تتم الصالحات وبفضله تتنزل الخيرات والبركات وبتوفيقه تتحقق المقاصد والغايات. #neva_hafızlık "
        }
    
    ,
    
    
        {
            "id": 52,
            "url": "/davet/",
            "title": "Peygamberimiz'den Tesirli Bir Dua",
            "body": "2023/05/03 - “Allah’ım! Gayba dair ilmin ve yaratılanlar üzerindeki kudretin hakkı için yaşamak benim için hayırlı olduğu müddetçe beni yaşat. Ölüm benim için daha hayırlı olduğunda ise beni katına al. Allah’ım! Senden, gizlide ve açıkta senin haşyetini (korkunu) duymayı istiyorum. Öfke ve hoşnutluk anlarında hak sözü söylemeyi istiyorum. Zenginlikte ve fakirlikte dengeli olmayı istiyorum. Tükenmeyecek bir nimet ve ardı kesilmeyecek bir göz aydınlığı istiyorum. Takdirine razı olmayı diliyorum. Öldükten sonra rahat bir yaşantı istiyorum. Vechini görmenin hazzını bana nasip etmeni diliyorum. Herhangi bir zarardan ve saptıran bir fitneden dolayı olmaksızın seninle buluşmanın özlemini bana bahşetmeni istiyorum. Allah’ım! Bizleri iman süsüyle güzelleştir. Bizleri hidayete eren ve hidayete çağıran insanlar yap. ” (Nesaî, Ahmed) اللَّهُمَّ بِعِلْمِكَ الْغَيْبَ، وَقُدْرَتِكَ عَلَى الْخَلْقِ أَحْيِنِي مَا عَلِمْتَ الْحَيَاةَ خَيْرًا لِي، وَتَوَفَّنِي إِذَا عَلمتَ الْوَفَاةَ خَيْرًا لِي . اللَّهُمَّ إني أَسْأَلُكَ خَشْيَتَكَ فِي الْغَيْبِ وَالشَّهَادَةِ، وَأَسْأَلُكَ كَلِمَةَ الحق فِي الْغَضَبِ وَالرِّضَا . وَأَسْأَلُكَ الْقَصْدَ فِي الْغِنَى وَالْفَقْرِ وَأَسْأَلُكَ نَعِيمًا لَا ينفدُ وَأَسْأَلُكَ قُرَّةَ عَيْنٍ لَا تَنْقَطِعُ، وَأَسْأَلُكَ الرِّضَا بَعْدَ الْقَضَاءِ وَأَسْأَلُكَ بَرْدَ الْعَيْشِ بَعْدَ الْمَوْتِ، وَأَسْأَلُكَ لَذَّةِ النَّظَرَ إِلَى وَجْهِكَ وَالشَّوْقَ إِلَى لِقَائِكَ فِي غَيْرِ ضَرَّاءَ مُضِرَّةٍ، وَلَا فِتْنَةٍ مُضِلَّةٍ ،اللَّهُمَّ زَيِّنَّا بِزِينَةِ الْإِيمَانِ، وَاجْعَلْنَا هُدَاةً مُهْتَدِينَ (النسائي، أحمد) (Peygamberimiz aleyhisselam’ın namazda son oturuşta selamdan önce bu veciz ve tesirli duayı yaptığı rivayet edilmiştir. ) 13 Şevval 1444 "
        }
    
    ,
    
    
        {
            "id": 53,
            "url": "/hos-geldin-ey-kuran-ayi-ramazan/",
            "title": "Hoş Geldin Ey Kur'an Ayı Ramazan!",
            "body": "2023/03/22 - Sayılı günlerden ibaret olan, içinde en kıymetli geceyi taşıyan hayır ve bereket ayına saatler kaldı elhamdülillah.    Mübarek günlerin hazzını an an hissederek nefsimizi usul usul terbiye ettiğimiz, vaktimizi çalan ve bereketini bizden alan her türlü eğlence aracından uzak durarak sosyal medyaya da zaruret olmadıkça mesafe koyduğumuz, rükusu ve secdesiyle beş vakit namazın, yeme içmede sadeliğe giderek tuttuğumuz orucun hakkını vermeye çalıştığımız, Kur’an’la ilişkimizin tilavet, tefsir ve tedebbür yönüyle dostane bir hâl aldığı, teravih ve gece namazında Kur’an’la nasiplendiğimiz, sadaka ve infak hususunda depremzede, muhacir ve mazlum kardeşlerimize ekstra yöneldiğimiz, Peygamberimizin ‘esen rüzgardan cömert’ olduğu bu ayda kendimizi yarıştan geri bırakmadığımız, nefsimizle birlikte aile, akraba ve diğer sevdiklerimizi de teşvikle hayırlara ortak ettiğimiz, ömrümüzde fark attığına inandığımız bir Ramazan geçirmek duasıyla…   Neva’mız, Ramazan ayında derslere ve sosyal medya çalışmalarına ara veriyor. Sadece Kur’an öğrencilerimizle hafızlık eğitimlerine devam edeceğiz inşaAllah. Merak eden kardeşlerimiz için Arapça kurlarımızın kalan kısmını Allah ömür verirse bayram sonrası tamamlayıp, yaz dönemi ilanlarına Mayıs ayında inşaAllah başlayacağız.   Bütün mümin kardeşlerimizi bu güzel mevsime girişten ötürü tebrik eder, maddi manevi yaraların sarıldığı bir ay olması temennisiyle, Allah’ın fazlı ve ihsanı olan bu nimetle sevinmenin ecrine de inanarak, salih amellerimizin kabulünü dileriz.   Ramazan 1444’e merhaba  "
        }
    
    ,
    
    
        {
            "id": 54,
            "url": "/gunlerden-rihletul-iman/",
            "title": "Günlerden Rıhletu'l-İman",
            "body": "2023/03/22 - “Elbisenin eskidiği gibi içinizdeki iman da eskir; Allah’tan kalplerinizdeki imanı yenilemesini isteyin. ” Peygamberimiz aleyhisselam’ın bu hadisini kendimize kalkış noktası belirleyerek 15 Kasım 2022’de başladığımız Rıhletu’l-İman dersimizde inşaAllah 16 haftayı geride bırakacağız. “İman, ulaşılmak istenen şeylerin en yücesi, kişiye bahşedilen nimetlerin en şereflisi ve gayelerin en üstünüdür. Bizler iman için yaratıldık ve bu gayeyi gerçekleştirmek için dünyaya gönderildik. Ancak imanla dünya ve ahiret saadetine erişebiliriz. Çünkü cennete giriş iman iledir, ateşten kurtuluş iman iledir. ” diyerek mukaddimesini yaptığımız dersimizde evvela “İman Zayıflığının Tezahürleri ve Sebepleri” konularını işlemiş ve yakın zamanda “İman Zayıflığının Tedavisi” başlığına geçmiştik. “İman Zayıflığının Tedavisi” mevzusunda âlimlerimizin ilk önerisi faydalı ilim öğrenmek oluyor. Çünkü kişinin imanını en çok artıran ve kalpte yerleşip kuvvetlenmesine vesile olan hususlardan biri ilim talebidir. İslâmî ilimlere giriş kapısı ise Kur’an’ı hakkıyla okumak ve üzerinde tedebbür etmektir. Ayetlere göre mü’minler, Allah’ın ayetlerini işittikleri zaman imanları artan, yürekleri titreyen, ağlayarak secdeye kapanan, buyruklara kör ve sağır kesilmeyerek “işittik ve itaat ettik” diyen kimselerdir. Kur’an’la yakınlığımızın zirveye ulaştığı mübarek Ramazan ayına girmek üzereyken duamız, Kur’an’ı hayatlarımıza tazelik katacak bir tedebbürle okumak, ona fikir, edebiyat, siyaset, ekonomi, kültür ve bilim içerikli tüm kitaplara verdiğimiz emekten ve uzmanlık alanlarımıza sarfettiğimiz gayretten daha ziyade eğilerek esrarına, güzelliklerine vakıf olup amel sahasına taşımaktır. Çünkü bireysel ve toplumsal yönden iyileşip şifa bulmamız, Kur’an’la ilişkimizin düzelmesiyle, yüzüne okuyuşumuzun yürekten okuyuşa dönüşmesiyle ve düzenli hâle gelmesiyle mümkün olacaktır:  “Biz, mü’minler için şifâ ve rahmet olacak; zâlimlerinse yalnızca ziyanlarını artıracak Kur’an ayetlerini peyderpey indirmekteyiz. ” (İsra, 82) İmanlarımızı Kur’an’la yenilemek ve artırmak temennisiyle… "
        }
    
    ,
    
    
        {
            "id": 55,
            "url": "/suriye-ve-turkiye-depremi-ile-ilgili-taziye-ve-hatirlatma/",
            "title": "Suriye ve Türkiye Depremi ile İlgili Taziye ve Hatırlatma / Ahmed es-Seyyid",
            "body": "2023/03/09 - Ahmed es-Seyyid Hoca’nın Türkiye ve Suriye’yi vuran depremle ilgili yaptığı konuşmanın 6 dk’lık kısa bir kesitini daha önce yayınlamıştık. Videonun tamamı da elhamdülillah hocanın Türkçe kanalında yayında. Bu 30 dk’lık video, bir ders niteliğinde ve depremin ilk gününden itibaren izleyen herkese hakkı ve sabrı tavsiye sadedinde çok güzel bir teselli oldu. Önce taziye ile başlayarak, tüm depremzede kardeşlerine güzel bir sabır tavsiye eden Hoca, Allah’ın bu dünya hayatındaki hükmünün bu tür imtihanlardan müteşekkil olduğunu ve sabredenlere mükâfatlarının eksiksiz verileceğini müjdeliyor. Akabinde tüm Müslümanlara seslenerek kardeşlerine maddi manevi her türlü desteği devamlı bir şekilde sunmalarının gereğinden söz ediyor ve bu tür musibetlerin bizlere mazlum ve muhtaç kardeşlerimizi hatırlatma ve onların varlıklarını hissettirme anlamında müspet bir yönü olduğunu ifade ediyor. Videonun en merkezi faydalarından birisi de imtihanlardan elde edilebilecek hikmet yönü. Bu musibetlerin bazı insanların imanını artırırken bazılarını da imanlarında şüpheye sevk ettiğini söyleyerek insanların felaketler karşısında hep ikiye ayrıldığını beyan ediyor ve güzel örneklerle bu konuyu izah ediyor. Sonuç kısmında ise bu tür musibetlerin hep beklenmeyen anlarda geldiğini ve Rasûlullâh aleyhisselam’ın ölüme her an hazır olma şuurunu bize nasıl kazandırdığını anlatıyor. Bu faydalı dersin içeriğinden daha çok kardeşimiz istifade edebilsin diye alt yazıdan takipte zorlananlar için metin olarak da telegram kanalımıza yükledik. Dileyenler oradan pdf dosyasını indirerek istifade edebilirler. 🔹️Telegram kanalımızdan videonun pdf metnini indirmek için tıklayınız : https://t. me/kulliyetuneva 🔹️Videoyu izlemek için: {% youtube c09uG3R4AMs %} #ahmedesseyyid "
        }
    
    ,
    
    
        {
            "id": 56,
            "url": "/yarin-yoktur/",
            "title": " YARIN YOKTUR. ",
            "body": "2023/03/06 - “YARIN YOKTUR. ” Iraklı bir hocamızla deprem üzerine sohbet ederken “Yarın yoktur. Ben 15 yıldır yarın yoktur düşüncesiyle yaşıyorum ve bunun hayatıma katkısı çok oldu. Depremden sonra da pek çok kimsenin yarını olmadı. Biz çok tul-i emel içindeyiz. ” dedi. Tefekkür edilesi bir cümle: “Yarın yoktur. ” Nebi sallallahu aleyhi ve sellem: “Bu dünyada bir garip veya yolcu gibi ol. ” buyurmuş ve dünyanın istikrar bulunan bir ikamet yurdu ve daimi bir sevinç diyarı olmadığını vurgulamıştı. Ashabından İbn Ömer radıyallahu anh da: “Akşama erdin mi sabahı bekleme, sabaha erdin mi akşamı bekleme. ” derdi. Alimler bu sözü iki şekilde şerh ediyorlar:    “Akşamın işini ‘yarın yaparım’ diye sabaha bırakma, sabahın işini de ‘nasılsa yaparım’ diye akşama bırakma, yap ve bitir. ”     Akşama erdin mi sabahı bekleme çünkü sabah olmadan ölebilirsin. Sabaha erdin mi de akşamı bekleme çünkü akşam olmadan ölebilirsin.  * Sonra yaparım dersin hasta olur aciz düşebilirsin, sonra veririm dersin fakirlikle sınanır infak edemeyebilirsin, sonra kendime çeki düzen veririm dersin ölüm gelir, amel imkanın kesilir. Efendimizin buyurduğu gibi yiyip tükettiğimiz, giyip eskittiğimiz veya sadaka verip bâki bıraktığımızdan başka elimizde ne kalır? Öyleyse hayatı tehir etmeyelim. Yaşanacak gün bugündür. Alınacak kararların, verilecek tesellilerin, sarılacak yaraların, tadılacak sevinçlerin, yapılacak ibadetlerin, Allah yolunda sarf edilecek imkanların, alınacak derslerin, okunacak kitapların günü bugündür. Yarın çok geç olabilir. #nevamuallime "
        }
    
    ,
    
    
        {
            "id": 57,
            "url": "/iyad-kunaybi-kulliyati-yayina-hazirlaniyor/",
            "title": " İyad Kunaybi Külliyatı  Yayına Hazırlanıyor!",
            "body": "2023/02/19 - “İnsanların Allah’ı ve Rasûl’ünü sevmelerini, dinleriyle şeref bulmalarını, Allah’ın dinine yardım etmelerini ve şüphelerden kurtulmalarını istiyorum. ” 2013 yılında “Dr. İyad Kunaybi” facebook sayfasını açtıktan sonra hocanın çevirisini yaptığımız ilk satırları bunlardı. Ürdün’de ikamet eden İyad Hocamızın o yıl şehrimize ziyaretinden sonra da çeşitli alanlardaki konuşmalarını ve yazılarını çevirmekteki gayemiz; onun hem Eczacılık Fakültesi’nde bir akademisyen hem bir İslam davetçisi hem de bir eş, baba ve hoca profilleriyle çok yönlü bir insan olduğunu görmemiz ve Müslümanların dünyevi ve uhrevi başarıları hayatlarında dengeleyerek yol alabilmelerinin mümkün olduğuna dair güzel bir örneklik ortaya koyduğuna inanmamızdı. Sonraki yıllarda bu tür örnekliği olan pek çok davetçi tanıdık. Ancak kendisiyle çeviri geçmişimizde ilklerden olması nedeniyle de hep ayrı bir bağımız oldu. Bir süredir İyad Kunaybi’nin bu 5 kitabının yayın hazırlıklarını sürdürüyoruz. Bir kısmı bizim, bir kısmı da başka kardeşlerimizin emekleriyle tamamlanan bu kitaplar şimdi tashih aşamasında. Her birini hocamızla da istişare ederek çevirilerde ortak bir dil ve yazım birliği sağlama gayretiyle özenle yayına hazırlamaya çalışıyoruz. Ve inşaAllah “İyad Kunaybi Külliyatı” düşünce ve amel dünyamıza güzel bir katkı olması niyetiyle önümüzdeki aylarda evlerinizde olacak. Hayırla ikmali ve neşri için dualarınızı bekleriz. #iyadkunaybi "
        }
    
    ,
    
    
        {
            "id": 58,
            "url": "/neva-arapca-2023-kis-donemi-kayitlarimiz-basladi/",
            "title": "Neva Arapça 2023 Kış Dönemi Kayıtlarımız Başladı!",
            "body": "2023/01/04 - Bismillah… Neva Arapça kursumuzda Kış Dönemi kayıtları başladı.  Kayıt için ad, soyad ve şehir bilgisi ile WhatsApp hattımıza mesaj gönderebilir, detaylı bilgi alabilirsiniz. ( 0 553 285 20 05 ) #nevaarapca "
        }
    
    ,
    
    
        {
            "id": 59,
            "url": "/ahmed-es-seyyid-hoca-kayseride-konferans-verdi/",
            "title": "Ahmed es-Seyyid Hoca Kayseri'de Konferans Verdi",
            "body": "2022/12/23 - Uzun zamandır kendisini takip ettiğimiz, neslimizin karşı karşıya kaldığı iç ve dış buhranlara, meydan okumalara, Allah’a tam ve devamlı bir kulluk, ihlas, ibadet ve ilimle çözümler sunmaya çalışan; seslendiği kitleye bir hocadan öte abi, kardeş yakınlığında olduğunu bilfiil hissettiren Ahmed es-Seyyid Hoca kısa süre içinde Kayseri’de üçüncü kez konferans verdi. Peygamberlerin hayatının insanın bigane kalamayacağı rehberlikler içerdiğini, Müslümanın “Bizi nimet verdiklerinin yoluna ilet” diyerek hem Fatiha’da hem de teşehhüdde okuduğu dua, selam ve salatla peygamberlerle günlük olarak bağlantı kurduğunu ifade ederek başladığı konferansında Hz. Nuh’un ısrar ve çeşitli yollarla davette sabırla, sebat etmesinden, Hz. Zekeriya’nın tüm acziyet ve muhtaçlığı ile detaylı olarak Allah’a kendini arz etmesinden, Hz. Musa’nın Firavun’la mücadelesindeki dinamiklerinden, son olarak da Hz. İbrahim’in babası, kavmi ve Nemrut’la münazarasındaki üslup ve beyanından, zürriyetine ısrarla dua etmesinden bahsederek bizim onu Muhammed aleyhisselam ile birlikte anmamıza sebep olan öneminden ve yerinden söz etti. Şeyhin heyecanlı ve etkili, aynı zamanda da dinleyicilerle interaktif bir metod izleyerek sürdürdüğü anlatımı, ayetlerle verdiği mesajların, akıl ve kalpte kalıcı olmasını sağladı. “Ben iki kişiye de ders veririm” diyerek davette sayının değil de niteliğin önemli olduğunu vurgulaması, bizler için ilkinde Konya yolundan dönmesi, ikincisinde özel bir sabah dersi yapması, bu son konferans için ise Antep Kitap Fuarı’ndan dönerken Kayseri’yi yeniden programına dahil etmesi cidden unutamayacağımız fırsat ve güzelliklerdendi. Kayseri’yi ilmî bir merkez hâline getirmede, Arap ve Türk ilim talebelerini Kur’an ve hadis merkezli çalışmalarla buluşturmada hocalarımızın ziyaretlerinin önemi büyük… Rabbimizden Şeyh Ahmed es-Seyyid’e sebat vermesini, onu hidayet önderlerinden kılmasını, sağlık ve afiyet vermesini diliyoruz. #ahmedseyyid #أحمد_سيد "
        }
    
    ,
    
    
        {
            "id": 60,
            "url": "/evlerde-kuran-ve-hadis-meclisleri-ceviri/",
            "title": "Evlerde Kur'an ve Hadis Meclisleri /Ahmed es-Seyyid (Çeviri)",
            "body": "2022/12/14 - YENİ ÇEVİRİ:  Evlerde Kur’an ve Hadis Meclisleri Evlerimizde Allah’ın Kitabı etrafında toplanacağımız, kendisiyle doğruyu arayacağımız, rehberliğine kulak vereceğimiz, Allah’ın bizden istediklerini öğrenip gafletten uzaklaşacağımız, arzular ve şeytanlarla savaşacağımız, bereketin inmesini talep ederek rahmet kapılarını çalacağımız daimi Kur’an meclislerine ihtiyacımız var. Kolay ve bereketi fazla olan bu işi uygulamaya geçirelim. Oturum için önerilen yöntem: • Ev halkı günlük yada haftalık olmak üzere herhangi bir saatte toplanır. İçlerinden biri -bir sayfadan üç sayfaya kadar- tertil ile tane tane, düşünerek Kur’an’ı okur. Ardından katılımcılar, bu ayetlerden ilim ve amel cihetiyle ne gibi faydalar çıkardıklarını paylaşırlar ve bu hususlarla amel etmeyi birbirlerine tavsiye ederler. Son olarak da tilavet ettikleri sayfaları Sa’dî Tefsiri’nden okuyarak bitirirler. İlk olarak mufassal surelerle (Kaf Suresi’nden Nas Suresi’ne kadar) başlanması önerilir. Yine aynı şekilde evlerimizde Peygamberimiz Muhammed aleyhisselam’ın hayatını ve sünnetini okuduğumuz, onun rehberliği ve bize bıraktığı miras etrafında toplandığımız daimi meclislere de ihtiyacımız var. Önerilen yöntem: • Daha önce Kur’an meclisleri için önerildiği gibi bir yöntem izlenir ancak bu defa önce Ahvâli’l-Mustafa, sonra el-Minhac min Mirasi’n-Nübüvve, daha sonra da Riyazu’s-Sâlihin kitaplarını okuyup ders yapmak üzere toplanılır. Her mecliste de çoğunluğa uygun olan miktarda, faydalar çıkararak okunur. | Ahmed es-Seyyid | Bu yazı Neva 6. kur talibelerinden Filiz Çekin tarafından çevrilmiştir. #ahmedseyyid#talibeceviri #احمدالسيد#ترجمة_تركية Metnin Arapçası: نحتاج إلى مجالس قرآنية دائمة في بيوتنا، نتحلق فيها حول كتاب الله، فنستهدي به، ونصغي لإرشاداته، ونتعلم مراد الله منا فنطرد بذلك الغفلة، ونحارب الأهواء والشياطين، ونستنزل البركة، ونطرق أبواب الرحمة ‏لنجرب فالأمر سهل، وبركته واسعة طريقة مقترحة للجلسة: ‏يجتمع أهل البيت في ساعة يومية أو أسبوعية، فيقرأ أحدهم ويرتل (صفحة إلى ثلاث صفحات) ثم يشارك الحاضرون بما استفادوه من هذه الآيات (علماً وعملا) ثم يتواصون على العمل بما فيها، ثم يختمون بقراءة تفسير (السعدي) للصفحات التي تلوها. والمقترح البدء بالمفصل (من سورة ق إلى سورة الناس) ونحتاج كذلك إلى مجالس دائمة في بيوتنا للسنة النبوية والسيرة المحمدية. نتحلق فيها حول هدْي النبي ﷺ وميراثه. والطريقة: كما سبق في المجالس القرآنية، ولكن حول كتاب (أحوال المصطفى) ثم كتاب (المنهاج من ميراث النبوة) ثم كتاب (رياض الصالحين) ويقرأ في كل مجلس قدر مناسب للجميع، مع الفوائد. أحمد يوسف السيد "
        }
    
    ,
    
    
        {
            "id": 61,
            "url": "/kuran-dinlemenin-kalbe-tesiri-ceviri/",
            "title": "Kur'an Dinlemenin Kalbe Tesiri / Hüseyin Abdurrazık (Çeviri)",
            "body": "2022/11/26 - Yeni Çeviri: KUR’AN DİNLEMENİN KALBE TESİRİ Kur’an’ı, ilminden ve hidayetinden faydalanmak amacıyla susarak dinlemenin mü’minin kalbi üzerinde muazzam bir etkisi vardır. Ama belki de insanlardan bu değerli kapıya yönelip itina gösteren çok azdır. Bunu söylerken sizin bir işle uğraşırken, evi düzenlerken, yolda yürürken veya arabadayken yaptığınız yalın dinlemeyi kastetmiyorum. Tabii şüphesiz ki bu da hayırlıdır. Fakat ben dinlemenin farklı bir türünü kastediyorum: Oturup kalbinizi (ve zihninizi) topladığınız, okuduğunuza odaklanıp ayetlerin mânâsı üzerinde derin derin düşündüğünüz bir dinleme… Vallâhi bu tür bir dinleme, katıldığınız sohbetlerden de nefis tezkiyesine dair okuduğunuz kitaplardan da elde edemeyeceğiniz bir hidayet kapısıdır. Öyleyse gönlünüze dokunan bir kâri seçin ve onu dinleyin. Günlük 10 dakika bile olsa bunu evinizde kendiniz ve aileniz için vird edinin. İşte bu sizin için bir bereket ve rahmettir. “Kur’an okunduğunda onu dinleyin ve susun ki merhamet olunasınız. ” (A’raf, 204) | Hüseyin Abdurrazık | Bu yazı, Neva 6. kur talibelerinden Rabia Seven tarafından çevrilmiştir. #hüseyinabdurrazık #talibeceviri عبادةُ الاستماع إلى القرآن والإنصاتُ له بقَصد العلم والهدى الانتفاع منه لها أثرٌ عظيم على قلب المؤمن وربما قليلٌ من الناس من يَعتني بذلك الباب الجليل ولا أقصد هنا مُجرد السماع وأنت مشغول أو ترتب المنزل أو تمشي في الطريق أو تسمع في السيارة (هذا خيرٌ لا شك) لكني أقصد نوعا آخر من الاستماع :أن تَجلس وتجمع قلبك وتركّز فيما يُتلى وتتفكر في المعاني واللهِ إن ذلك بابُ هدى لن تُحصّله لا من دروس الوعظ ولا من كتب التزكية. . فاختر قارئا تجد قلبك معه واستمع إليه واجعل وِردًا لك ولأهل بيتك في ذلك ولو ١٠ دقائق يوميا فذلك بَرَكتُكم ورحمتُكم (وَإِذَا قُرِئَ الْقُرْآنُ فَاسْتَمِعُوا لَهُ وَأَنصِتُوا لَعَلَّكُمْ تُرْحَمُونَ) حسين عبد الرازق "
        }
    
    ,
    
    
        {
            "id": 62,
            "url": "/rihletul-iman-derslerimiz-basliyor/",
            "title": "Rıhletu'l İman Derslerimiz Başlıyor!",
            "body": "2022/11/11 - Bismillah İman… Bu öyle büyük bir kelimedir ki, onun manasını ancak tadanlar bilir. Onun tadını ise sadece Allah’a itaatle rızıklananlar alabilir. Dünya hayatında huzurun, âhiret hayatında ise kazancın yegane yolu sağlam bir imandan geçer. Allah katında makbul bir iman olmadan yapılan hiçbir amelin değeri yoktur. Yaşadığımız çağdaki buhranın ve dinle irtibattaki zayıflığın sebebi de imanın lezzetinin alınamaması, dinin sadece belli başlı ibadetler manzumesi olarak örfün bir parçası gibi görülmesi, hem ferdî hem de toplumsal iyileşmenin ancak insanı ve kainatı yaratanla doğru ve içten bir alaka kurarak mümkün olacağının farkına varılmamasıdır. Biz de imanımızla ahdimizi hatırlatmak için bu yeni derse başlamak istedik. Bu dersle, Rabbimizin “Ey iman edenler! İman edin…“ çağrısına kulak verip teslim olacak, sağlam bir imana sahip olmanın önemini ve yollarını, imanlarımızın yenilenmeye olan ihtiyacını, emir ve yasaklara riayet etme konusundaki eksikliğimizin iman zayıflığı ile alakasını, imanın zayıflama sebeplerini ve bunun çözümlerini, imanı tehlikeye atan hususları, geleneksel ve modern, açık ve gizli şirk çeşitlerini konuşacak, temelden başlayarak imanı kamil hâle getirebilmenin ve tadını alarak hakiki ve izzetli Müslümanlar olabilmenin yollarını arayacağız. İmanın en büyük gaye ve imkan olduğunu yüreklerde hissettirmek niyetiyle çıkacağımız bu yolculuğun umduğumuzdan daha fazla güzelliklere vesile olmasını diliyoruz. |﻿ Kulliyetu Neva #rıhletüliman#imanlarınızıyenileyiniz#nevailimhalkası "
        }
    
    ,
    
    
        {
            "id": 63,
            "url": "/ilim-taliplerine-ve-davetcilere-nasihat-ve-yonlendirmeler/",
            "title": "Hüseyin Abdurrazık Hoca'dan İlim Taliplerine ve Davetçilere Nasihat ve Yönlendirmeler",
            "body": "2022/11/01 - Daha önce birkaç çevirisini yayınladığımız ve kendisinden daha çok istifade edilebilse diye arzu ettiğimiz Hüseyin Abdurrazık Hoca’nın Arap öğrencilere yönelik ilmî bir kamp için geçen ay şehrimize geldiğini öğrenmemiz bizim için çok şaşırtıcı ve sevindirici olmuştu. Bir dahaki gelişinde Neva’mıza da zaman ayırabilmesi ricamızı kırmayan hocamız dün İYC Kayseri Şubesi’nde “İlim Taliplerine ve Davetçilere Nasihat ve Yönlendirmeler” başlıklı bir konferans verdi. Bir saat boyunca zevkle takip ettiğimiz sohbetinde davetle iştigal eden hanım kardeşlerine şu beş şeyi azık edinmeleri tavsiyesinde bulunarak konuyu açtı: العلم والإخلاص والصدق والتقوى والصبر İlim, ihlas, sıdk, takva ve sabır. Günümüzün davetçilerinin en büyük eksiğinin evvela temelli bir ilme sahip olmadan, öncelikleri bilmeden bu alana heyecanla atılmaları olduğunu söyleyerek, vebale girmemek ve insanları dalalet ve bidate sevk etmemek için ilim sahibi olmadan davet sahasına girilmemesini, evvela sabırla ilimde yol katedilmesinin elzem olduğunu ifade etti. İkinci olarak ihlas kavramına geçerek sırf Allah rızası için yapılmayan, şöhret kazanmak ve mevki elde etmek gibi gayeler uğruna yapılan davetin Allah katında hiçbir değerinin olmayacağını söyledi. Üçüncü husus olan sıdk kavramının ise ihlasla karıştırıldığını, hâlbuki sıdkın kişinin sözleriyle eylemlerinin birbirini doğrulaması anlamına geldiğini, sadece insanları ıslah etme isteğinin yeterli olmadığını, bu yolda çaba gösterip, sabırla ilim öğrenilmesinin gerektiğini belirtti. Dördüncü kavram olan takvanın ise ilimle amel etmek olduğunu belirterek insanları davet ederken onlara evvela dünyanın sorunlarından bahsetmek yerine nefislerini ıslah etmeye sevk etmemizin öneminden söz etti. Son kavram olan sabrın ise ilim talebinde ve davet yolunda sebat için önemli olduğuna dikkat çekerek, sabrın kişiye zor gelen şeyi ısrarla yapmak olduğunu söyledi. En genel hatlarıyla çerçevesini çizdiğimiz ama her bir cümlesi çok değerli olan sohbetten hem Arapça yönüyle ilmî bir zevk aldık hem de heybemize koyduğumuz pek çok nasihatle aydınlanmış olarak davette önceliklerimizi gözden geçirdik. Rabbimiz, ufkumuzu açan böyle hocalarımızın ve meclislerimizin sayısını artırsın. #hüseyinabdurrazık "
        }
    
    ,
    
    
        {
            "id": 64,
            "url": "/interneti-islama-davet-icin-kullanan-ilk-alim-olan-muhammed-salih-el-muneccid-kimdir/",
            "title": "İnterneti, İslam'a davet için kullanan ilk âlim olan Muhammed Salih el-Müneccid Kimdir?",
            "body": "2022/10/10 - 1961 doğumlu olan kıymetli ve meşhur âlim Muhammed Salih el-Müneccid, ailevi kökleri Suriye’ye uzanmasına rağmen ailesinin daha sonra Suudi Arabistan’a gitmesiyle Riyad’da büyüdü ve eğitim gördü. Arabistan’daki en ünlü davetçilerden birisi olan Şeyh Müneccid, yine kendisi gibi meşhur olan Şeyh İbn Baz ve İbn Useymin’in ellerinde yetişti. 1997 yılında ilk İslâmî web sitesini açarak interneti, İslam’a davet ve onu yaymak için kullanan kişilerin ilki olarak da bilinen Şeyh Muhammed Salih el-Müneccid, pek çok farklı dilde İslâmî davet çalışması yapan sitenin direktörlüğünü de yaptı. İlk açtığı site olan İslam - Soru ve Cevap sitesi, Türkçe olarak da hizmet veriyor: https://islamqa. info/tr Şeyh’in kurduğu Zad Akademi ise ilk online uzaktan eğitim programı olarak yıllardır dünyanın pek çok yerindeki öğrenciye eğitim vermeye devam ediyor. https://www. zad-academy. com/ Zad Akademi’nin kurulmasındaki temel amacın; Müslümanları dinlerinde cahil kalmamaları gereken en temel konularda eğitmek, Allah’ın Kitabı ve Rasûl’ünün sünnetine dayanan sağlam şeriat ilmini yaymak ve onun pekişmesini sağlamak ve bunu da modern, kolay bir yöntemle ve profesyonel bir hizmetle sunabilmek olduğu ifade ediliyor. Akademi’de temel 7 ilmî sahada dersler veriliyor: Akide, Tefsir, Hadis, Fıkıh, Siyer, Arapça ve İslam Terbiyesi. Biz de Zad Akademi’nin sistemini gözlemleme ve kitaplarını okuma ve inceleme imkanı bulduğumuzda Arapça olarak bu güzel kitapların sahadaki bir boşluğu doldurduğunu fark ettik. Vermek istediğimiz temel ilmî dersleri sade ve kolay bir üslupla ele almasından ötürü hem Arapçada ilerleyen ve devamını talep eden öğrencilerimize hem de kendilerini yetiştirmek isteyen diğer kardeşlerimize bir alternatif olarak okutmak istedik. Rabbimizden hayır niyetine çıktığımız bu yolu bize kolaylaştırmasını niyaz ediyoruz. Programımızın içeriğine web sitemizden erişebilirsiniz: https://kulliyetuneva. com/kulliyetu-neva-islami-ilimler-akademisi-basliyor/ Sonuç itibariyle Türkçeye çevrilmiş pek çok kitabı ve videosu olan ve 2017 yılından beri Suudi Arabistan’da hapiste olan Şeyh’in en kısa zamanda esaretten kurtulmasını diliyoruz. {% youtube 2emLWtNYnrw %} "
        }
    
    ,
    
    
        {
            "id": 65,
            "url": "/kulliyetu-neva-islami-ilimler-akademisi-basliyor/",
            "title": "Kulliyetu Neva İslâmî İlimler Akademisi Başlıyor!",
            "body": "2022/10/10 - Bismillah, tevekkelnâ alallâh 🌿 Yeni dönemde, Rabbimizin izniyle yeni bir programa daha başlıyoruz. Uzun zamandır çalışmalarını yaptığımız bu program, hem Neva’da 6. kuru bitirmiş hem de haricinde çeşitli kurslarda Arapça dersleri almış, belli bir seviyeye gelmiş (B2) ve artık İslâmî ilimlere Arapça olarak giriş yapmak isteyen hanım kardeşlerimize yönelik olacak. Afişte belirtilen 7 dersi içerecek programımız, ilk seviye için 16 haftalık 2 dönemden oluşacak. Her sene başında bir defa yeni kayıt alınarak biiznillah sürdürülecek. Diğer ayrıntıları öğrenmek ve aramıza katılmak isteyen kardeşlerimiz Whatsapp hattımızdan bize ulaşabilirler: 0 553 285 20 05 Ekilen tohumların en güzel şekilde filiz verme zamanı olarak gördüğümüz bu programımızın hayırlara vesile olmasını Rabbimizden diliyor ve Arapça’ya dönemlik değil, ömürlük gönül vermiş dostlarla tanışma vesilemiz olmasını istiyoruz. Dualarınızı bekleriz. 🌿 "
        }
    
    ,
    
    
        {
            "id": 66,
            "url": "/neva-arapca-2022-guz-donemi-kayitlarimiz-basladi/",
            "title": "Neva Arapça 2022 Güz Dönemi Kayıtlarımız Başladı!",
            "body": "2022/09/02 - Bismillah Neva Arapça kursumuz, 12. yılında 5 hocamızla eğitim-öğretime devam ediyor.  Güz Dönemi kayıtlarımız bugün itibariyle başlıyor. Aramıza yeni katılacak olan ArapçaSever kız kardeşlerimizi bekliyoruz.  Kursumuz hakkındaki tüm bilgilere sitemizdeki “Hakkımızda” kısmından ulaşabilirsiniz, afişte belirtilenler haricindeki ek sorularınız için özelden iletişime geçebilirsiniz.  Kayıt için ad, soyad ve şehir bilgisi ile WhatsApp hattımıza mesaj gönderebilirsiniz. 0 553 285 20 05 Faydalı ilim edinme yolunda katkımızın olması duasıyla… #nevaarapca #kulliyetuneva "
        }
    
    ,
    
    
        {
            "id": 67,
            "url": "/kudus-izlenimlerim/",
            "title": "Kudüs İzlenimlerim",
            "body": "2022/08/31 - Bismillah… 6-9 Haziran 2022’de ziyaret ettiğim Kudüs ve çevresine dair izlenimlerimi daha ziyade fotoğraflar eşliğinde sizlerle paylaşmak istiyorum. Ben daha önce hiç umreye de gitmediğim için bu benim bir kutsal beldeye ilk gidişimdi. Aynı zamanda yurt dışına da ilk çıkışımdı bu. Sanırım hep grupla hareket ettiğim için hiç yabancı bir beldedeymişim gibi de hissetmedim. Elhamdülillah inişimizde havalimanında da bize bir problem çıkarmadılar. Yafa’da birkaç yeri gezdikten sonra Kudüs’e geçtik.  Burada Zeytin Dağı’nın üzerinden şehre bakıyoruz. Mescid-i Aksa’yı ilk buradan gördük. Hemen önümüzde Yahudi mezarları mevcut. Sahire kapısından girdikten sonra Kudüs Eski Şehir’in hayran olunası küçük yollarından Mescid-i Aksa’ya doğru yürümeye başladık. Yol boyu boynumuzda asılı kartvizitlerimizdeki Türk bayraklarını gören ve bize gülümseyen Filistinlilerle selamlaşarak ilerledik. Özellikle çocuklar öğrendikleri Türkçe kelimelerle tatlı, utangaç gülüşleriyle karşıladılar bizi. Kendi memleketimizde ancak bu kadar sıcak karşılanabilirdik. Mescid-i Aksa’ya ilk olarak Hıtta kapısından giriş yaptık. Burada İsrail askerleri göstermelik bir şekilde çantalarımıza baktıktan sonra onları ardımızda bırakıp bize ait olan mescidimize giriş yaptık. Mescid-i Aksa’ya girişimiz tam akşam ezanı sırasındaydı. Aslında o anda hem yurt dışında yabancı bir yerde olduğumu ilk kez idrak ettim ama alışılmadık bir biçimde de tanıdık ve aşina bir yerde olduğum için evimde gibiydim. Bir yandan tatlı tatlı yürüyüp oranın havasını içime çekmek isterken, bir yandan namaza yetişmem gerektiği için tam manasıyla selamlaşamadan bir şaşkınlık içerisinde Kubbetü’s-Sahra’da namaza durduk. Hem orada bulunuşumuz hem imamın insanın içine işleyen Kur’an kıraatiyle, namazı ikame eden insanlar arasında dolu dolu gözlerle namazı bitirdikten sonra ancak etrafı hayran hayran seyretmeye koyulduk. Her noktasını tek tek gezip fotoğraflar çekerek anılarımızı kalıcı hâle getirmeye çalıştık.   Mescid’i Aksa, Filistinliler için hayatın etrafında şekillendiği bir konumda aslında. Sadece koruma anlamında da değil kalpleriyle mescidlere bağlılıklarını hissediyoruz. Aynı zamanda bir sosyalleşme alanı da. Filistinli ev hanımlarının yapraklarını alıp, mescidin avlusunda yemeklerini hazırladıklarına bir yandan da muhabbet ettiklerine, çocukların etraftaki koşuşturmalarına ve oyunlarına şahit olabiliyoruz.  Ya da mescidin içinde gerek İslami, gerek diğer alanlarda derslerini çalışan her yaştan öğrenciyle veya annesine günlük Kur’an ezberini veren bir çocukla karşılaşabiliyoruz. Şüphesiz ilim halkalarının en çok yakıştığı yer mescidler. Türkiye’de bu geleneğe çok rastlayamadığımız için burada ara ara karşılaştığımız ilim halkalarını ve derslerini, burada çalışan, okumalarını burada yapan insanları görünce çok gıpta ettim.   Bu yolculuğumda bana en güzel hissettiren şeylerden biri de özellikle sabah namazlarında, kıble mescidinde üstümüzde uçuşup duran kuşların sesiydi. Her ümmet kendi dua ve zikirleriyle eşlik ediyordu bu cemaate.   Maalesef düzenli olarak günde 3 kere baskınlar düzenleniyor mescide. Önce birkaç İsrail polisi Kıble Mescidi dahil kapalı mescidlerin içine girerek kaç kişinin olduğunu, ortamı kontrol ediyor. Daha sonrasında yerleşimciler polislerin eşliğinde, onların korumasıyla Megaribe kapısından mescide giriyorlar. Kıble mescidi önünden Mescid-i Aksa’nın doğu suru tarafından bir tur atarak Silsile kapısından çıkıyorlar. Artık her fırsatta zamansal bölünmenin artık kendilerine yetmediğini mekânsal bölünme de istediklerini ve bunun için çalışmalar yaptıklarını duyuyoruz.   Burası doğu surunun önündeki Babu’r-Rahme mescidi. Arkasında Rahmet kapısı var ve onun da önünde Babu’r-Rahme mezarlığı. Rahmet kapısı, Selahaddin Eyyubi zamanında kapatılmış güvenlik nedeniyle. Bu kapının karşısında Zeytin Dağı var. Yahudiler Mesih’in bu tepeye ineceğine, ölülerin buradan diriltileceğine ve Sırat köprüsünün de bu tepe ile Beytu’l-Makdis arasında kurulacağına inanıyorlar. Dolayısıyla yapmak istedikleri mabedin girişi buradan olacak. Bu yüzden bu kapının açık olmasını istiyorlar ve mekânsal bölünme için talep ettikleri yerlerden birisi de burası.   Bu yıl 5 Haziran’da, 1967 altı gün savaşlarının yıldönümünde Mescid-i Aksa’ya yaklaşık 3000 yerleşimci baskın düzenlemiş. Bu şimdiye kadar olan en yüksek sayı imiş. Ve her geçen gün bir adım daha ileriye giderek Mescid’in içindeki işgallerini çeşitli ritüellerle ve ayinlerle artırıyorlar. Gerçekten murabıtların direnişini, orada bulunuşlarının ve mescidi yalnız bırakmayışlarının önemini daha iyi anlamış oldum. Geçmişten de gördüğümüz gibi bu küçük adımlarla daima göz göre göre işgallerini ilerletmişler. Bu yüzden bu ilerleyişlerine karşı bizim de tepkisiz kalmamamız ve Filistin halkını yalnız bırakmamamız önemli.  Kıble Mescidi’nin solunda merdivenlerden aşağı indiğimizde çok büyük bir mescid ile karşılaşıyoruz. Burası Mervan Mescidi. Haçlılar devrinde burayı ahır olarak kullanıyorlar ve buraya Süleyman’ın ahırı diyorlarmış. Selahaddin Eyyubi zamanında burası temizlenmiş ve bir mahzen olarak kullanılmaya başlanmış ama bu isimle anılmaya devam etmiş. 1995 yılında İngiltere’de çıkan bir gazetede İsrail ile Filistinliler arasında buranın sinagog yapılması mescidin üzerinin de Müslümanlarda kalması şeklinde bir anlaşma yapıldığına dair bir haber yayınlanması üzerine Müslümanlar böyle bir şeyin asla mümkün olmayacağını söyleyerek akın akın buraya geliyorlar ve 60 günde burayı tamamen temizleyip mescide çeviriyorlar. Yahudiler siz buraya Süleyman’ın ahırı diyorsunuz, bir yerde Süleyman ismi geçiyorsa burası bize aittir diyorlar. Bunun üzerine buranın ismi Mervan Mescidi olarak değiştiriliyor. Bu olay bize isimlendirmenin ne kadar önemli olduğunu gösteriyor. Yahudiler tarih boyunca gerek kelimeleri değiştirmek olsun gerek isimlendirmelerle oynamak olsun hakikati eğip bükmek için bu yöntemi sık sık kullanmışlardır. Kendi terminolojimizi kullanmamızın önemini de daha iyi bir şekilde görmüş oluyoruz böylece. “İsimler ve kavramlar bir kültürün iskeletini oluşturur. Kelimeler ve kavramlar üzerinde oynanması aynı zamanda bir kültür sömürgeciliğidir. Kültür sömürgeciliği ise toplumların kendi kültürlerine sahip çıkmalarına engeldir. ” [1] Yıl 1967.   İsrail ordusu, Mekke ve Medine’den sonra Müslümanlar için dünyadaki en kutsal üç yerden biri olan Kudüs’teki Mescid-i Aksa’ya girerek Kubbetüs-Sahra’nın alemi üzerine İsrail bayrağını asar. Dönemin Kudüs Başkonsolosu (1967-1971) Ali Refik İleri’nin makam aracı Harem-i Şerif’in kapısı önünde durur. Araçtan inen diplomat, Harem’de bulunan işgal ordusu komutanına kısa ve öz konuşur: “Siz Arapları yendiniz; tüm Müslümanları değil.   Burası sadece Araplara değil, tüm Müslümanlara aittir.   O bayrağı hemen indirmezseniz bunu İsrail ile Türkiye arasında savaş sebebi addederiz. ” [2] Ali Refik İleri, Türkiye’den gelen bir talimat üzere değil kendi inisiyatifi ile yapmıştır bu çıkışını ve 2 saat içinde o bayrak inmiştir. O yıllarda Türkiye’nin siyasal anlamda durumu ortadadır ama ben bu olaydan tek bir adamın dik duruşu ve cesaretinin kıymetini anladım. Şu anda bizde eksik olan da bu ruh belki. Rehberimiz bahsedene kadar ismini ve bu olayı hiç duymamış olduğuma çok üzüldüm ve bu yüzden benim gibi duymamış olanlar varsa diye özellikle paylaşmak istedim.   Burası Zeytin Dağı’na giderken geçtiğimiz Müslümanlara ait bir mahalle ve burada bulunan işgal edilmiş bir apartman. Zeytin Dağı’ndaki varlıklarını göstermek amacıyla birçok yerden görülmesi için büyük bir bayrak astıklarını görüyoruz. Burası bize ait, varlığımız burada, demek amacıyla. Aslında bu bayraklar da işgallerinin bir kanıtı niteliğinde. Kendilerini ispatlama çabalarının bir işareti. İşgal ettikleri her binaya, her eve asıyorlar.  Burası da el-Halil şehrinde bir Müslüman mahallesi. Solda Müslüman ailenin evi ve sağda da işgal edilmiş, Müslümanlardan alınmış bir ev. Bir yerleşimciye verilmek üzere restore ediliyor.  Tel Aviv’de havalimanından Yafa’ya geçtiğimizde bizi karşılayan ilk şey bu görüntü oldu. Caddelerde boydan boya her yere lgbt bayrakları asılmıştı. Arkada gördüğümüz saat kulesi de Sultan II. Abdülhamid’in tahta çıkışının yirmi beşinci yılı anısına 1901 senesinde inşa edilen saat kulelerinden birisi. İşgallerini her yere astıkları İsrail bayrakları ile belgelemeye çalışan işgal devletinde bizi karşılayan ilk şeyin bir İsrail bayrağı değil de lgbt bayrağı olmasının altındaki nedenleri iyi düşünmemiz gerekir.  Burası Yafa’daki Mahmudiye Külliyesi ve Camii. Yafa’da kalan son Osmanlı yapılarından biri olan külliye II. Mahmut zamanında Vali Muhammed Ebu Nebbut tarafından 1812’de yaptırılmış. Caminin avlusunun ve girişinin zaman içinde sürekli küçültülerek çevreden görünmesi engellenmeye çalışılmış.  Bir yandan kendilerini ispat etme çabası içerisindeyken bir yandan da Müslümanların izlerini tamamen silmek, onları görünmez ve duyulmaz yapmak için çabalıyorlar. Bu arkasındaki yapı İslam’ın siluetini bu topraklardan silmek için inşa edilmiş bir yapı. Boyu bu caminin görülmesini engelleyecek şekilde inşa edilirken, bu duvarın penceresiz olması da ezanın duyulmasını engelleme amacı güdüyor.  Burası Eriha’da bulunan Nebi Musa Külliyesi. Selahaddin Eyyubi, Hz Musa’nın kabrinin bulunduğuna dair rivayetler bulunan bu yere bir makam inşa ettirmiş. 1268’de Memlük Sultan’ı Zahir Baybars da bu mescidi inşa ettirmiştir. Osmanlıların da birçok restorasyon ve imar çalışmasıyla bugünkü haline gelmiştir. TİKA’nın da burada restorasyon çalışmaları olmuş.   “Selahaddin Eyyubi, rivayetlere göre Paskalya zamanı kutlamalar için Kudüs’e akın eden Hristiyanların sayısının 50-60 bini bulduğunu fark etmiş ve bunların yarısının savaşacak yaşta olsa 20-30 bin kişilik bir güce karşılık geleceğini düşünmüştür. Büyük öngörüsü ile Kudüs’ü gelecekteki tehlikelerden korumak için bu kalabalığı Müslüman nüfus ile dengelemenin yollarını aramış ve nihayetinde Müslümanların Kudüs’te Paskalya günlerinde kutlayacağı Nebi Musa Şenliklerini ihdas etmiştir. Nisan aylarında bu mescidden bayraklar ile Kudüs’e yürüyüş düzenledikleri bir haftalık etkinlik olarak Osmanlı döneminde de devam eden bu gelenek 1920’ye kadar sürmüştür. Nebi Musa kutlamaları aynı zamanda Filistin halkının İngiliz işgaline karşı gerçekleştirdiği devrimi ateşleyen kıvılcımı olmuştur. 1920’de siyonist çetelerle Arap köylülerin arasında yaşanan çatışmalar şenliğin ana gündemiydi. İngilizlerin doğrudan yönetiminin doğurduğu öfke de eklenince şenlikler halk ayaklanmasına dönüştü. Bu tarihten sonra da Nebi Musa yabancı işgaline karşı direnişin ve isyanın sembol mekanlarından biriydi. Bu yüzden sonraki senelerde Nebi Musa şenliklerini engellemek için İngilizler, Ürdün yönetimi ve İsrail ellerinden geleni yapmıştır. ” [3] Yakın zamana kadar ailesiyle birlikte çölde yaşamayı göze alma pahasına buranın bakımıyla ilgilenen kişinin vefatı sonrası sahipsiz kalan mescidde 26 Aralık 2020 gecesi Filistinli tanınmış DJ Sema Abdülhadi ve arkadaşları, külliyenin içinde kadın erkek karışık, müzikli ve danslı bir parti düzenledi. Olayı duyarak Kudüs’ten koşup gelen gençler duruma müdahale etmeseydi, çılgın eğlence muhtemelen birkaç saat devam edecekti. Bu olay bize mescidleri ihya etmenin, korumanın da önemini acı bir şekilde gösteriyor. [4] Kıyame Kilisesi’ndeki ahşap merdiven 1852’den beri oradadır ve hiç kimse de onu yerinden oynatamaz. Hristiyanların kilise üzerindeki egemenlik yarışı ciddi bir çatışma haline dönüşünce, Sultan Abdülmecid bir ferman yayımlayarak ‘’Kilisenin mevcut statükosunun olduğu şekliyle korunması ve herkesin o anki kendi görev alanlarında sabit kalması’’ esasını getirmiş. [5] Kudüs’e ulaştığında bir Ermeni görevli pencereyi sildiği için merdiven de orda dayalı duruyormuş. Bu yüzden bu merdivenin de olduğu gibi bırakılmasına karar verilmiş. Bu merdiven, Müslümanların bu kutsal şehirdeki adil yönetimini sembolize ediyor.   Burası Kudüs Eski Şehir’in El-Halil kapısı. En önemli kapılarından biridir. Hz Ömer de bu kapıdan giriş yapmıştır. Girişte gördüğümüz kitabede La İlahe İllallah İbrahim Halilullah yazıyor. La İlahe İllallah Muhammedun Rasulullah da yazılabilirdi ama tarih boyunca neden sadece Müslümanların hakimiyetindeyken Kudüs’te selametin olduğunun, adaleti nasıl tesis edip hoşgörüyle yaklaştığının bir kanıtı olarak sadece Müslümanlar değil Hristiyanlar ve Yahudilerce de ata olarak kabul edilen Hz İbrahim’in ismiyle yazılmıştır bu kitabe.   Hemen sağında gördüğümüz şey ise Mezuza. Mezuza, Yahudilerin ev, kapı girişlerine astıkları, içinde Tevrat’tan metinlerin bulunduğu ve kendilerini koruduklarına inandıkları bir kutu. Girip çıkarken buna dokunur ve öperler. Buraya asılmasındaki mesaj da açıktır. Burası bizim evimizdir diyorlar. Sadece bu kapıda da değil 1967’deki 6 Gün Savaşı’ndan sonra alınan eski Yeruşalayim şehrinin bütün kapı girişlerine mezuzalar takılmıştır. [6] Aynı karede hem bu kitabenin hem de mezuzanın olması her şeyi özetliyor aslında.  Sol alttaki resimde Şam kapısına yakın Eski Şehrin surları ve sonradan yerleştirilmiş bir simge görüyoruz. Bu yapmak istedikleri tapınağın bir simgesi. Sağdaki resim ise Kudüs’te inşa edilmiş İsrail Müzesi. Burası dev bir açık hava müzesi, inşa etmek istedikleri Süleyman Mabedi’nin detaylı bir maket bulunmakta. Daha küçüklükten itibaren çocuklarını yapmak istedikleri mabedin maketleriyle büyütüyorlar. Mescid-i Aksa’da sanal gözlüklerle bu tapınağı izliyorlar. Nasıl bir ciddiyet ve inatla yürütüyorlar çalışmalarını.  Süleyman Mabedi inşa edildiğinde koyacakları altın menorayı Hurva Sinagogu önünde sergiliyorlar. Her gün işe, okula gidip gelirken bunun önünden geçiyorlar ve bunu koyanın kendileri olacağı hayalini kuruyorlar. Bunları gördüğümde biz bu çabanın şu an neresindeyiz diye düşünmeden edemedim.  Hz. Davud’un makamının olduğu yerde Kanuni Sultan Süleyman döneminde yaptırılan çinilerin 2012 senesinde söküldüğünün resmi. Şu an bu çinilerin sadece tavana yakın kalmış küçücük parçalarını görebiliyoruz.  Nebi Davud Kapısında 1948-1967 yıllarında İsraillilerle Ürdünlülerin arasındaki çatışmalardan kalan mermi izlerini görüyoruz. Ama asıl dikkatimizi çeken şey silinmek üzere olan kitabe. Bu kitabeler, eserlerle birlikte bizim de oradaki hatıramızın, izlerimizin silinmesini istiyorlar. Onların simgelerine ve şiarlarına bağlılıklarıyla, çabalarıyla bizim durumumuz hakkında biraz düşünmemiz gerekiyor.  Tarihi, şehre Müslümanların ilk geldiği 638’den hemen sonraya kadar uzanan Mamilla Mezarlığı, bugün, İsrail işgalinin en somut ve en yoğun şekilde yaşandığı yerlerden biridir. Tarih boyunca on binlerce Müslümanın medfun bulunduğu bilinen mezarlık, günümüzde halka açık bir parka dönüştürülmüştür. İsrail, kalan mezarları da tamamen kaldırmayı, bölgeyi tümüyle ele geçirmeyi planlamaktadır. Eski imparatorluklar döneminde toplam alanı 130 dönümü bulan mezarlık, bugün yalnızca 20 dönüm. İşgal edilen bir Müslüman mezarlığında, yok edilen kabirlerin üzerine kurulan müzenin ismi, adeta İslâm dünyasıyla alay etme adına “tolerans, hoşgörü ” olarak seçilmiş. [7] Aynı şekilde İşgal yönetimi Mescid-i Aksa´ya bitişik olan Babu’r-Rahme Mezarlığı´nın bir bölümüne el koyarak Telmud bahçesine dönüştürmüş ve Müslümanların söz konusu bölgeye defnedilmesini yasaklamıştı. Yanında bulunan Yusufiye mezarlığına da aynı şekilde saldırılar gerçekleşiyor. Buradaki mezarlara zarar veriyor, çöplerini atıyorlar. Bu mezarlıkta 70 kadar sahabenin kabri var. Şeddad b. Evs ve Ubade b. Sabit’in mezarları bunlardan ikisi.  Babu’r-Rahme Mezarlığı’da kırılan mezarlardan birisini görüyoruz. Arşiv tutmanın da önemini anlıyoruz buradan.   El-Halil şehri bizi en çok etkileyen ve üzen yerlerden biriydi. İnsanlar ciddi bir sefalet içerisinde ayakta kalmaya çalışıyorlar. Dükkanların çoğu kapalı.   Harem-i İbrahim Camii’nin durumu da El-Halil şehri kadar mahzun. 25 Şubat 1994’te sabah namazını kılan Müslümanların üzerine Baruch Goldstein adlı bir çocuk doktoru ateş açıyor ve 29 kişiyi şehit edip 125 kişiyi yaralıyor. Daha sonra cemaat tarafından orada linç ediliyor. Pencerelerden kaçmaya çalışan kişileri ise dışarıda bekleyen İsrail askerleri öldürüyor. Yaralılara ulaşılmasına hastaneye sevkine de engel oluyorlar. Yahudi fanatiğin eyleminden sonra cami 9 ay tadilat nedeniyle kapatılıyor ve yeniden açıldığında ise yarısından fazlası Yahudilere tahsis edilmiş şekilde ikiye bölünüyor. Cami kısmına kameralar yerleştiriliyor ve girişi de manyetik kontrol cihazları konuluyor. Dahası müezzin mahfilini özellikle sinagog kısmında bıraktıkları için ezanı ancak müsaade edildiği takdirde okuyabiliyor müezzin. Cumartesi günleri ve sık sık belli vakitlerde de ezan okunmasına müsaade edilmiyor. Bu saldırıyı gerçekleştiren kişinin ise Kiryat Arba’da kaldırım üzerinde anıtı bulunuyor! Kudüslü İmad amcayla da tanışma imkanımız oldu. Burak duvarına ulaşan tüneller bulunduğu için Yahudiler tarafından dükkanına milyon dolarlar teklif edilmesine rağmen dükkanın satmayan murabıtlardan birisi. Ağır vergiler ve yaptırımlar altında varlık mücadelesi veren Filistin halkına yardım eden TİKA’nın sembolünü gördüğümde gurur duydum ve bu çalışmaların ne kadar önemli olduğunu anladım. [8] Musa Hicazi ile de tanışma imkanı bulduk ve bizi Burj el Lak Lak’da ağırladı. Kendisi İstanbul Teknik Üniversitesi’nde inşaat mühendisliğinden mezun olmuş ve Mescid’i Aksa ve çevresindeki yapıların restorasyon işleriyle uğraşıyor. “Burj el Lak Lak, Kadim Kudüs’ün kuzeydoğusunda bulunan bir dernek. Mescid-i Aksa’ya birkaç yüz metre uzaklıkta. Zamanında Ariel Şaron bu bölgeye bir Yahudi yerleşimi inşa etmek ister. Bunun üzerine harekete geçen Filistin halkı, pek çok yıkımla karşılaşmalarına rağmen nihayetinde derneği inşa ederler. Yıkımlarının Filistinlileri yıldıramayacağını bilen işgal devleti, en büyük tehlike olarak gördüğü bilinçli Filistin gençliğine de savaş açmış durumda. Ancak bu savaş, gizli ve belki de daha tehlikeli olabilecek bir savaş. Israil’de uyuşturucu satmak, dağıtmak ve kullanmanın çok ciddi hapis cezaları varken, Kudüs’te bir çocuğun uyuşturucu kullanması suç bile değil. . İşgal devleti uyuşturucunun yayılmasını ve kullanılmasını kolaylaştırarak karşısındaki en büyük direnci kırmak, geleceğin beyinlerini uyuşturmak istiyor. Burj el Lak Lak, Filistinli gençlere sahip çıkıp onların enerjisini yönlendirebilmek açısından çok önemli bir konuma sahip. Dernekte çocuk ve gençlerin hem güzel vakit geçirip hem de yeni şeyler öğrenebilecekleri spor, dil kursu, el işleri gibi pek çok çeşitli sosyal aktivite imkanı bulunuyor. Ayrıca işgalin bir diğer mağduru kadınlar için de psikososyal destek hizmeti sunuyor, burada yaptıkları çeşitli el işleriyle hem vakit geçirip hem de aile ekonomilerine katkıda bulunabiliyorlar. Derneğin başkanı Aksa savunmasında Kudüs gençliğinin ne kadar önemli olduğunu çok iyi bilen ve her ziyaretçisine anlatan Musa Hicazi abimiz. Eğitimini Türkiye’de tamamlamış ve Kudüs’ü ziyaret eden Türk kafilelerini dernekte ağırlayıp her seferinde Filistin-Türkiye kardeşliğini bir kez daha hatırlatıyor. ” [9][10] ***Eriha’da bulunan ve Dünya’nın dört bir tarafına dağılmış Filistinlilerin bir gün atalarının göç ettirildiği topraklarına dönme ümidini simgeleyen anahtar sembolünü görüyoruz. Ve bizim de içimiz umutla doluyor. Umuyoruz o günler yakındır ve biz de buna hizmet edenlerden olabiliriz. _______________________________________________________________________________________________________________ () Bu izlenimler, Neva talibelerinden Büşra Gönülal tarafından kaleme alınmıştır. Anılarını yazarak kalıcı hâle getirmesi ve istifadeye sunması ricamızı kırmayan sevgili öğrencimize gönülden teşekkür ederiz. (Kulliyetu Neva)* Kaynakça: [1]Filistin Hakkında Yanılgılar - Ahmet VAROL, S 27-29. [2]https://www. istanbulunsirlari. net/kubbetus-sahradaki-israil-bayragini-indiren-turk/ [3]Arz-ı Mukaddes Kudüs - Erkan AYDIN, S 286 [4]https://www. yenisafak. com/yazarlar/taha-kilinc/neb-ms-2057273 [5]Kudüs Yazıları - Taha KILINÇ, S 129 [6]http://www. sevivon. com/index. php?option=com_content&amp;view=article&amp;id=13:mezuza&amp;catid=79&amp;Itemid=123 [7]https://www. gzt. com/mecra/kuduste-bir-mahzun-mezarlik-3469841 [8]https://www. dunyabizim. com/gezi-mekan/bedeli-ancak-kan-olan-kuduslu-imad-in-bakkali-h26778. html [9]https://www. facebook. com/1715955111955997/posts/1805801016304739/ [10]https://www. youtube. com/watch?v=vrp8mS-wA34 "
        }
    
    ,
    
    
        {
            "id": 68,
            "url": "/mefkuresiz-yasamak/",
            "title": "Mefkûresiz Yaşamak",
            "body": "2022/08/30 - Mefkûresiz Yaşamak Zarûrî ve hayatî sebeplerle eğitim hayatına devam edememek, ilimle/bilimle meşgul olamamak, dil öğrenememek, bir alanda uzmanlaşamamak, bir meslek veya sanat sahibi olamamak… Bunların hiç birisi ayıp da değil, kınanma sebebi de değil. Asıl ayıp olan ve tedavisi gereken şey nedir bilir misiniz? Hiçbir işte azim sahibi olamamaktır, gayesi/mefkûresi olmadan yaşamaktır, başladığı her işi yarım bırakmaktır; sürekli yaşı, aileyi veya çevresel şartları ilerlemenin önünde bahane olarak sunmaktır. Daha ulvi işler yapamadığını öne sürerek yazıklanmak ama sosyal medyadan çıkmamaktır; günlük iki sayfa Kur’an okuyamamak ama tv ya da pc başında sabahlamaktır; namazdan sonra dua etmeden apar topar kalkmak ama boş arkadaş meclislerinde, gezmelerde, kafelerde gayesizce dolaşmaktır; faydalı bir ders serisini izleyememek ama dizi ya da maç bağımlısı olmaktır. Kur’an bize, kurtuluşa eren müminlerin baş özelliklerinden birisinin “boş işlerden yüz çevirmek” olduğunu söyler (Mü’minûn Suresi). Dolayısıyla da kendisine saygı duymamızı, durumunu anlamamızı, birlikte yürümemizi hak edecek olan insan, mevcut şartlara teslim olmayan, az bilse de amel etme ve derinleşme gayretini, eksiklerini giderme çabasını kendisinde gördüğümüz insandır. Zaten Allah katında da çok bilgi, çok amel değil, “salih amel” “güzel amel” övgüye değer görülmüştür. (عملاً صالحاً - أحسن عملاً) “O Allah ki, hanginiz daha güzel işler yapacak diye sizi imtihân etmek için ölümü ve hayatı yaratmıştır. O, sınırsız izzet ve kudret sahibidir, çok merhametlidir. ” (Mülk, 2) O halde var olan işimizi, malımızı, vaktimizi, sanatımızı, hobimizi Allah için en güzel şekilde kullanabilmenin, az da olsa ihlasla insanlığın faydasına olacak bir işte sebat edebilmenin, “imanda, ahlâkta, ilimde ve salih amelde” yol alabilmenin çarelerine bakalım. Yoksa -Rabbimize sığınırız ki- şu taifeden olmamız kaçınılmaz: “Onlar, güzel işler yaptıklarını zannettikleri hâlde, bu dünyadaki bütün emekleri boşa giden kimselerdir. ” (Kehf, 104) #nevamuallime "
        }
    
    ,
    
    
        {
            "id": 69,
            "url": "/allahtan-bir-nur-istemez-misin/",
            "title": "Allah'tan Bir Nûr İstemez misin?",
            "body": "2022/08/17 - Müslüman erkekler ve Müslüman kadınlar birbirlerinin velisi, dini yaşamada yardımcısı ve temiz bir aile ve toplumun inşâsında destekçisidir. Böyle bir ideal uğruna yaşayan Müslümanlar, Allah’ın emir ve yasaklarını hafife almaz, erdemli olmayı da muhataplarından beklemezler. Erkekler birinci derecede ve ilk sırada sorumlu oldukları gözleri indirme, kendilerine helal olmayana bakmama emrine itaat ederlerken, kadınlar da kendilerine ek olarak yüklenen tesettür emrine kayıtsız şartsız, bu emri nefislerine göre yorumlayıp, çıkış yolu aramadan itaat ederler. İslam toplumunda ne kadınlar, “Ne yapalım erkekler bize bakmasın, bu bizim tercihimiz” diyerek tesettür emrini ihlal edebilirler, ne de erkekler “Kadınlar da giyimlerine dikkat etsinler, kusur onlarda” diyerek bakışlarının sınırlarını genişletebilirler. Orada herkes kendi hududuna riayet etmekten sorumlu, sınırları aşarsa evvela kendi günahını yükleneceğinin şuurunda, toplumu kendi ihmalleri ve zaafları ile bozarsa başkalarının günah yükünü yükleneceğinin de farkındadır. Ayrıca Allah’ın buyrukları kişisel tercih kapsamında değerlendirilemez, yapılsa da olur yapılmasa da keyfiyeti ile ayetlere yaklaşılamaz. Bu, Müslüman kimliğini tehlikeye atmaktır. Dolayısıyla tesettür de, harama bakmama ve iffeti koruma emirleri de tercih meselesi değildir; emirdir, itaattir, ibadettir. İdeal İslam toplumunun oluşması için birbirleri ile iyilik ve takva üzere yardımlaşan erkek ve kadınlara ihtiyaç var, birbirlerini günah ve düşmanlığa sevk eden, anlamsız bir rekabet ile hayatlarını zehir eden ve ahlâkı her geçen gün dibe vuran örneklere değil… Allah azze ve celle bu emirlerin tamamını Nûr Sûresi’nde vaaz ediyor. Ve kim bu buyruklara itaat ederse kendisine bir nûr bahşedileceği vaad ediliyor. Öyleyse selam olsun gözlerini kısan, tesettüre riayet eden ve iffetlerini koruyarak Allah’ın kendilerine ışığında yürüyecekleri bir nûr bahşettiği tüm Müslümanlara…. #nevamuallime "
        }
    
    ,
    
    
        {
            "id": 70,
            "url": "/yeni-nesil-genclige-ahmed-es-seyyid/",
            "title": "Yeni Nesil Gençliğe / Ahmed es-Seyyid",
            "body": "2022/07/22 - 🌿  بسم الله الرحمن الرحيم YENİ NESİL GENÇLİĞE Ahmed es-Seyyid Çeviri: Mehmet Ali Kılınç Takdim: Nureddin Yıldız İdrak Yayınları, 3. Baskı Topkapı-İstanbul, Eylül 2021, 147 sayfa, 10 bölüm *** Kitabın müellifi Ahmed es-Seyyid uzmanlık alanı hadis ilmi olmakla birlikte, kendisine hedef olarak gençleri belirleyen, onların bilinçlendirilmesi ve günümüz inanç problemlerinin giderilmesi için gayretler gösteren, kendisi de genç bir yazar. Kitap, kendisinin yeni nesil gençlikten olduğunu söyleyen bir okurunun yazdığı mesaj ile başlıyor: “Ben yeni nesilden birisiyim. Birçoğumuzun hayatını ve gündemini oluşturan şeyler animeler, oyunlar, filmler ve futbol gibi boş eğlenceler. Dini anlamda büyük bir zayıflık söz konusu. Bizden bazıları sadece cumadan cumaya namaz kılıyor. Beş vakit namazını kılsa bile bilgi olarak cehl-i mürekkep içerisinde, uğrunda çalıştığı hedefleri olmaksızın amaçsızca yaşıyor… Bir dönem geçiriyorum. Birisi bana bu dönemi bir kelimeyle anlat dese kayboluş kelimesini seçerdim. Dedikleri gibi milyon dolarlık soru: Kendimi nasıl tanırım? Olmak istediğim şey ne? Geleceğim hakkında görüşlerimin, hayallerimin ve ilimle olan ilişkimin netliğe kavuşması için üzerimde bulunan bu kara bulutları nasıl yok ederim? Sevdiğim ve iyi yapabildiğim şeyleri nasıl öğrenebilirim? Cevabınızı beklemekteyim. ” [1] Yazar, kendisinde büyük bir endişe ve özel bir ilgi uyandıran bu mesaja, ilim talebelerine nasihat ve yol gösterici bir harita niteliğindeki, kısa ve öz şekilde hazırlamış olduğu “Yeni Nesil Gençliğe” kitabı ile cevap vermektedir. Kitapta gençlerin ihtiyaç duyduğu inanç, eğitim, davranış ve bazı sosyal meselelere değinilmektedir. Kitap 10 ana başlıkta toplanmıştır. Bunlar özetle şu şekildedir: 1. Başarısızlıktan korkma! ● Bizden istenen şey makul ve olağan başarıları aşamalara ayırıp kişinin her aşama ile bir şey başarmış olacağı planlar yapmasıdır. [2] 2. Kimlik sorunu ● Müslümanın varlık amacı olan kulluk ilkesinden daha üst bir kimliği yoktur. ● Gençlerin kimliğini belirleyen unsurlar: -Büyük bir ümmete ait Müslüman olması. -Annesinin babasının ve ailesinin çocuğu olması. -Bir eş ve anne/baba olması. -Salih bir arkadaş olması. -İnsanlara faydalı olabileceği ilmin talebesi olması. 3. İman ve sebat mücadelesi Bu büyük mücadele ile ilgili olarak yeni nesil gençliğe bir takım tavsiyeleri şu şekildedir: ● Yakîni güçlendiren ve imanı yerinden oynamaz hale getiren kitapları okumak. ● Temel dini bilgileri öğrenmek. ● Özellikle fıkıh ve hadis usulüne önem vermek. ● İslam’ın Kur’an mucizesine özel ilgi göstermek. ● Materyalist batıyı eleştiren kitaplar okumak. 4. Şüphe ve eleştiri arasında düşünme ● Eleştirel düşünen, olayların farklı yönlerini karşılaştırma yoluyla doğru ve kesin bilgiye ulaşmak için çalışır. ● Şüphecilik ise daha fazla çelişki ve şaşkınlıktan başka bir şeye götürmeyen beyhudelik halidir. [3] 5. Rol model sorunu ● Örnek almak, örnek alınan kişiye tam anlamıyla uymak değildir. Tam anlamda örneklik Rasulullah sallallahu aleyhi ve sellem’e has olup onun dışında hiçbir beşere verilmemiştir. [4] ● Örnek alınacak kişide bulunması gereken bazı özellikler şu şekildedir; muhkemlere dayanması, ilmi ile amel etmesi, îtidalli olması, şeriatın sabitelerine muhalefet etmemesi, çok yönlü olması. 6. Başarı için dört altın kural ● İlim (İlmi özel kılan durum salih niyetle beraber şu 3 şeyi bir arada tutmakla olur; yöntem, ezber ve anlamak) ● İbadet (Özellikle Allah’a zikretmeye önem ver) ● Sistematik düşünme ● Allah’a davet 7. Bilgi karışıklığı ve ilmin yöntemi Okumayı düzene sokacak kurallar ve bilginin inşasında genel başlıklar şu şekildedir: - Kitapları ve dersleri aşamalara ayırmak. - Okumayı farklı türlere ayırıp her birine gereği ile muamele etmek. - Kitaplardaki önemli yerleri not almak. - Önemli ve merkezi kitapları özetlemek. - Unutmanın ilacı tekrar etmektir. 8. Yeni neslin modern tarihi bilmesinin önemi ●Eski âlimler tarih hakkında “Tarih okumayan, içinde yaşadığı vakıayı anlayamaz. ” diyorlardı. [5] ●Modern tarihi okumak daha önceki tarihi okumaktan çok daha önemlidir. [5] Yazar bu bölümde geçmiş iki asır hakkında genel bir bilgi haritası oluşturmuştur. 9. Şehvet, sevgi ve evlilik mücadelesi ● Müellif bu konuyu 3 aşamada ele almıştır: - Evlilikten önceki aşama (Şehvet ve flört tehdidi) - Evlilik yolundaki aşama (Eş seçimi ve evlilik adımları) - Evlilikten sonraki aşama (İyi bir şekilde geçinme ve sorumluluk bilinci) ● Aynı zamanda bu bölümde bir çok soruya kısa ve öz cevaplar vermiştir. Bu sorulardan bazıları: - Bekarken şehvet tehdidiyle doğru bir şekilde nasıl başa çıkarım? - Eş seçiminde gözetilecek hususlar nelerdir? - Eş seçiminde karşı tarafa yöneltilecek sorular nelerdir? 10. Hidâyet ve istikamet ● İlahi tevfikin ve hidayetin kapılarının açıldığı bazı anahtarları yazar ayet ve hadislerden deliller getirerek şu şekilde nakletmiştir: - Hidayetin önündeki engellerden kurtulma (Kibir, peygamberin emirlerini ciddiye almamak, muhalefet etmek, günahların çokluğu, Allah’a verilen sözden caymak ve yalancılık, hakikati inkâr) - Allah’a dayanmak, hem kalben hem de amelen tevhide ulaşmak, şirkin bütün çeşitlerinden uzak durmak. - İnâbe yani Allah’a dönmek ve ona yönelmek. - Kur’an’a sarılmak. - Allah yolunda cihad etmek. - Allah’a bağlı olmak. Yazar son sözlerini şu nasihatleri vererek tamamlamaktadır: “Hiçbiriniz kendini küçük görmesin. Ümmetin sorumluluğunu başkasına bırakmasın. Hemen bugün kendinize önem göstererek işe başlayın. Günler geçiyor. Yarınlar yakın. Ömür kısa ve ümmet sizi bekliyor. ” [6] * Bu değerlendirme Neva talibelerinden Demet Nilüfer tarafından yapılmıştır. __________________________________________________________________________________\[1] Ön söz, syf 15. [2] 1. Bölüm, syf 30. [3] 4. Bölüm, syf 51. [4] 5. Bölüm, syf 64. [5] 8. Bölüm, syf 99. [6]  Sonsöz, syf 147.  Ahmed es-Seyyid Kimdir? 1985 yılında Suudi Arabistan’ın Yanbu şehrinde dünyaya gelen Ahmed es-Seyyid, daha küçük yaştan itibaren babasının gözetiminde şer’i ilimler tahsiline başlayarak evvela Kur’an hıfzını, sonra da İmam Nevevi’nin kırk hadisini ve bazı nahiv metinlerini ezberledi. Orta öğretimde tefsir ve fıkıh dersleri aldıktan sonra lise döneminde Mekke’deki “Sünnetin Muhafazası” kurslarına katıldı, orada Buhari ve Müslim başta olmak üzere sekiz kitaplık hadis külliyatını ve tefsir ile fıkıh alanında meşhur bazı eserleri de ezberledi. Ardından şeriat fakültesine başladı. Üniversite eğitimi esnasında içlerinde Süleyman el-Ulvan da olmak üzere pek çok tanınmış şeyhten dersler ve icazetler aldı. Ahmed es-Seyyid, asıl alanı olan hadis ilmine ayrı bir önem göstermekle birlikte akide, usul ve fıkıh dersleri de verdi. Verdiği dersler hem youtube kanalında hem de çeşitli platformlarda yayınlanmış, halen de yeni dersleri devam etmektedir. Bilhassa günümüz inanç problemleri üzerine kafa yoran, gençlere yönelik birçok ilmî programın kurucusu da olan müellifin çeşitli zaman dilimlerine yayılmış uzaktan eğitim programlarına dünyanın pek çok yerinden öğrenciler rağbet etmeye devam ediyor.   İyad Kunaybi ve Hüseyin Abdurrazık hocaların “arkadaşımız, dostumuz” diyerek çalışmalarını takdir ettikleri, Nureddin Yıldız hocanın kitabına takdim yazdığı Ahmed es-Seyyid’in gençleri ilmî ve fikrî yönden besleyen ve dinleriyle izzetli olmaya teşvik eden dersleri oldukça etkili. Kendisi İstanbul’da yaşayan Ahmed es-Seyyid’in Türkçe’ye çevrilmiş videoları “Beyyine org” Youtube kanalında yayınlanıyor. Bilhassa sünnetin hüccet oluşuna dair ders serisi de istifade edilmeye değer. Basılmış pek çok kitabı da olan davetçinin Türkçe’ye kazandırılan kitaplarından bazıları ise şunlar: “Yeni Nesil Gençliğe, Çağdaş Şüphelerle Mücadele Rehberi, Geniş Perspektif, Eleştirel Düşünce. ” | Kulliyetu Neva {% youtube https://youtu. be/fmgJ3iQ4GDM %} "
        }
    
    ,
    
    
        {
            "id": 71,
            "url": "/etkili-okuma-sabahin-bereketi-yeni-video-ceviri-turkce-altyazili/",
            "title": "Etkili Okuma & Sabahın Bereketi / Hüseyin Abdurrazık (Yeni Video Çeviri)",
            "body": "2022/07/20 -  YENİ VİDEO Hüseyin Abdurrazık hocanın, kıymetli öğrencilerimizle hazırladığımız ilk videosunu youtube kanalımızda yayınladık. Daha önceki aylarda da çevirdiğimiz iki yazısını paylaşmıştık. (Bkz : #hüseyinabdurrazık ) Hüseyin hoca, Mısır’ın İsmailiyye şehrinde ikamet eden, davet çalışmaları ile yoğun olarak iştigal eden, dersler veren bir isim. Bilhassa eğitim, aile, ilim talebinin önemi, Müslümanın hayatını planlamasının zarureti ve vaktini israf edeceği unsurlardan uzaklaşması, sosyal medyanın olumlu ve olumsuz tesirleri ve gençlerin günümüz modern dünyasında karşılaştıkları sorunlar ve zorluklar gibi meselelere eğilerek, İslâmî çözümler ve yöntemler öneriyor. İradesizlik, günahlarla mücadele, tembellik ve azimsizliğin çareleri gibi oldukça ihtiyaç duyulan konularda pratik çözümler sunarak motivasyon, zaman yönetimi, faydalı alışkanlıklar edinmek gibi konularda ufuk açıcı tavsiyelerde bulunuyor. Ayrıca telegram ve youtube kanalları üzerinden sabahın erken saatlerinde canlı klasik eser okumaları dersleri var. Kendisinin istifade edilecek bir isim olduğunu düşünerek imkanımız nisbetinde video ve yazılarını Türkçe’ye kazandırmaya gayret edeceğiz inşaAllah. İzlemek için tıklayın: {% youtube https://youtu. be/xNT0NPXbOKg %} "
        }
    
    ,
    
    
        {
            "id": 72,
            "url": "/erdemli-insanin-yol-haritasi/",
            "title": "Erdemli İnsanın Yol Haritası /  İbn Hazm",
            "body": "2022/06/08 - 🌿 بسم الله الرحمن الرحيم Erdemli İnsanın Yol Haritası  İbn Hazm Çeviri: Cemal Aydın Sufi Kitap, Davutpaşa/İstanbul, Nisan 2021, 121 Sayfa, 14 Bölüm Kendisinden başka ilah olmayan, mutlak manada tek güç ve kudret sahibi olan Allah azze ve celle’ye hamd, hidayetine, nurlu yoluna tabi olan kullarına, nebilerine ve rasulü Muhammed’e salat ve selam olsun. Endülüs’te devletin karar merkezinde bir bakanın oğluyken, iç savaşta tüm varlığını ve mevkiini kaybetmiş, yoksulluğa düşmüş, ülkesini terk etmek zorunda kalmış, çok çile çekmiş bir ilim adamı olan İbn Hazm’ın bu değerli eseri, kendi yaşantısından elde ettiği deneyimler ve gözlemler neticesindeki isabetli tespitleri ve nasihatleri barındırmaktadır. İbn Hazm, titizlikle kaleme aldığı bu eserinde verdiği öğütlerin okuyucuları tarafından iyi düşünülüp uygulandığı takdirde ahlaklarındaki bozuklukları ıslah etme ve nefislerindeki hastalıkları tedavi etme yolunda fayda sağlayacağını ve kişinin sahip olacağı nice hazinelerden çok daha hayırlı olacağını [1] ifade etmektedir. Kitap isminden de anlaşılacağı üzere insana erdemli olmanın yol haritasını çizmektedir. Erdemli olmaya doğru giderken izlenen adımlarda gözetilmesi gereken birtakım konular mevcuttur. İbn Hazm eserini inşa ederken bu konuları belirlediği bölümlerde zikretmektedir. Bu bölümler: -Nefislerin tedavisi ve ahlakın düzeltilmesi, -Akıllı davranış ve gönül huzuru, -İlim edinmek, -İnsanlarla ilişkilerde gözetilecek kurallar, -Güzel ahlak ve görgü kurallar -Ahlaki bozuklukların tedavisi, -Sohbetlerde bulunmanın kuralları, İnsandaki bilme, övülme ve anılma arzusu (vd. ) şeklinde sıralanmaktadır.  Allah Teâlâ’nın kâinatta çeşit çeşit yarattığı insan vardır fakat herkesin ortak duygusu ve gayesi kaygıdan uzak olmayı arzulamaktır. İbn Hazm ise, kaygıdan kurtulmanın tek çaresinin Allah’a yönelmek ve ahiret için amel etmek olduğunu ifade etmektedir [2] Kişi nefsini geçici olan âlemin ihtirasına harcamak yerine ebedi olana yönlendirip çabasını bu uğurda verdiğinde akıllı davranmış ve gönül huzuruna erişmiş olur [3] Çünkü artık davranışları ve duyguları da bu doğrultuda şekillenir. El-Hâlık olanın sözlerini, fıtratına uygun hudutları dikkate alır ve ona göre yaşamını düzenler. Böylelikle nefsini hayra eğilimli hâle getirmiş olur. Nitekim İbn Hazm bu konu hakkında şöyle bir misal getirmektedir: “Allah’a yönelmek ve ahiret için çaba göstermek yerine nefsini geçici olan âlemin ihtirası için harcayan kimsenin misali, yakutu çakıl taşıyla değişen kimsenin misali gibidir. [4] Erdemli davranışlara veya rezilce hareketlere, ibadetlere ya da günahlara yönelişte de kesin belirleyici fark, nefsimizin bunlara olan eğilimi veya nefretidir. “Nefse ve onu düzenleyene, ona hem kötülüğü hem de takvayı ilham edene. ” (Şems, 7-9) Rabbimizin de ayetinde buyurduğu üzere insanın mayası takva ve fücurdan teşekkül etmektedir. İyi kimse, nefsini iyi davranışlarla ve ibadetlerle haşır neşir edip Allah’a karşı isyan ve itaatsizlikten sakınırken; kötü kişi ise, nefsini isyan ve itaatsizliklerle yönlendiren, iyi davranışlar ve ibadetlerden uzaklaştıran kimsedir. [5] Buna mukabil Allah azze ve celle’nin kullarına verdiği müjde, mükâfat ne de güzeldir. “Rabbinin huzurunda korku ile duranın ve nefsini kötü arzulardan alıkoyanın varacağı yer cennettir!” (Naziat, 40-41) Bütün erdemleri kendisinde toplayan bu veciz ayetin üzerinde düşünmekte fayda vardır. İşte o vakit yaşadığımız hayatın aslında şimdiki andan ibaret olmadığının farkına varır, bir göz açıp yumacak kadar geçici olanı sonsuzca sürüp gidecek olan bir saadete tercih etmeyiz. [6] Eser, ilmü’n-nefs alanında okura faydalı pratikler de sunmaktadır. Buna yönelik ruha hitap eden yazarın şu aktarımı kayda değerdir: “İnsan uyuduğunda bu dünyadan çıkıp uzaklaşır, her türlü sevinci ve hüznü unutur. Şayet o hali uyandığında da devam ettirebilseydi, gerçek mutluluğu tadardı. ” [7] İbn Hazm, bir başka bölümde erdemli olmanın yol haritasında adım adım ilerlerken ilmin meziyeti ve cahilliğin kusuru üzerine düşündürmekte ve insanı faydalı olan ilme yönlendirmektedir. “İlmin tek meziyeti, cahillerin çekinip sana saygı duymalarını, âlimlerin de seni sevip değer vermelerini sağlamaktan ibaret olsaydı bile bu durum ilim edinmek için yeterli bir sebep olurdu. Yine ilimle uğraşmanın tek faydası, kişiyi yıpratıcı kuruntulardan, endişeden başka bir şey doğurmayan heveslerden ve ruhu yıpratan düşüncelerden kurtarmaktan ibaret olsaydı bile, ilim peşinde koşmak için bu haydi haydi yeterdi. ” “Cahilliğin tek kusuru ise, cahilleri ilim adamlarını kıskanmaya ve kendilerine benzeyen adamları görüp sevinmeye itmekten ibaret olsaydı bile, cahillikten kaçınmak için bu yeterli ve gerekli bir sebep olurdu. ” [8] Öyleyse ilmin, bu dünyadaki ve öte âlemdeki diğer bütün yararlarını ve cahilliğin de aynı şekilde iki âlemdeki diğer bütün zararlarını gelin birlikte düşünelim…   Devamında ise yazar, ilimlerin en değerlisinin kişiyi Yaradan’ına yakınlaştıran ve O’nun rızasını kazandıran ilim olduğunu belirtmektedir. Erdemlerin uygulanmasında ilmin yararı pek büyüktür çünkü erdemin güzelliğini bilen insan, ara sıra da olsa onu uygular. Ahlaksızlığın çirkinliğini bilir, her zaman olmasa da o tür şeylerden kaçınır. [9] Faydalı ilmi bu yolda azık edinmeyen kimse ise erdemlerini ortadan kaldıracak sakat tutumlara düşebilmektedir. Niyetine riya bulaştırması bu tutumlardan biridir. Kişi bu durumda hemen hemen müşrik (Allah’a şirk koşan) durumuna düşer. Hâlbuki erdemli insan, yaptığını yalnızca Allah için yapan ve karşılığını da yalnızca Allah’tan bekleyendir. [10] Bu hayırlı meziyeti elde etmek, ahlakı erdemle süslemek yazarın da aktardığı üzere pek tabi kolay değildir. Bu yolda ilerlerken kişinin nefsinde bulunan birtakım kusurları da gözden geçirmesi üzerine düşünmesi, törpülemesi gerekmektedir. Aksi halde bu kusurlar hedefimiz önünde engelleyici birer unsura dönüşebilmektedir. Kendini beğenme eğilimine kapılmak bu kusurlardan biridir. Kişi eksik taraflarını aklına getirme yoluyla bu ahlaki bozukluğunun tedavisini sağlayabilir. [11] Bunun hakkında İbn Hazm, insanın tefekkür dünyasını derinleştiren, ufkunu genişleten pratikte fayda sağlayacak olan birtakım nasihatlerde bulunmaktadır: “Beden gücüyle övünen, bilsin ki katır, boğa ve fil ondan daha güçlüdür. Ağır yükleri taşımakla övünen kimse, bilsin ki eşek ondan daha fazlasını taşır. Sesinin güzelliğiyle övünen kimse, bilsin ki kuşların pek çoğunun sesi onunkinden daha güzeldir. ” [12] “Aklına hayransan, zihninden geçen bütün o kötü düşünceleri ve aklına gelen bütün o sapkın arzuları bir düşünsene! Aklının acizliğini o zaman anlarsın. ” [13] “Bilginle gururlanmaktaysan, bu liyakatin asıl sahibi sen değilsin; o sadece Rabbinin sana bahşettiği bir lütuftan ibarettir, unutma!. . ” [14] Bize verilen nimet cinsinden her türlü meziyetin (güzellik, ilim, cesaret, güç, zenginlik, nesep…) zatımızdan kaynaklanmadığını ve her an varlığını yitirebileceği durumlarla karşı karşıya olduğunu bilmek de, nefse acziyeti hatırlatmakla birlikte bu nimetlerin sahibine şükrü ziyadeleştirir. Günahlar ve ahlaksızca davranışların bütünü de kişiye rotasını kaybettiren kusurlardandır. Aklın kendisi bu kusurlardan kaçınmayı aklın sahibi ise bu kusurlara zemin oluşturacak yersiz arzuları beslememeyi bilir. Böylelikle ibadet ve güzel davranışlarını arttırma yoluyla Rahman’a yakınlaşıp eşsiz bir şöhret kazandıracak olan katında hayırla anılmaya değer amellere muvaffak kılınır. [15] Yine bu doğrultuda İbn Hazm mücadelesini verdiği her türlü kusur ve eksikliğinin çözümünü kendi yaşamından tecrübe ettiği üzere, yalnızca Allah azze ve celle’nin yardımına ve keremine dayanmakla elde edebildiğini vurgulamaktadır. Dolayısıyla kötü eğilimleri alt etmek, din ve dünya açısından hayırlı olanı gerçekleştirmek gibi erdemlere hiç şüphesiz ki Allah azze ve celle’nin verdiği güç ve kuvvet sayesinde erişildiği anlaşılmaktadır. [16] Yazar, erdemli olma yolunda kişinin edindiği dostlukların ve çevrelerin de pek mühim olduğunu vurgulamaktadır. “Kusurlarını yüzüne vuran kişi, seninle dostluğunu devam ettirmek isteyendir. Yanlışlarını görmezden gelense senden uzaklaşmak isteyendir. ” [17] Nitekim dost ve arkadaş edinmek; hoşgörü, yüce gönüllülük, sabır ve anlayış gösterme gibi pek çok erdemi bir araya getirmektedir. [18] Kitabın yanı sıra dikkate değer, etkileyici bir diğer nokta ise, yazarın kendi hayatıdır. Kitabı okuduğumuzda kendisi hakkında az da olsa bir malumat edinilmektedir. Endülüslü İbn Hazm, yirmi altı yaşından önce daha çok dil bilgisi, şiir, hitabet, mantık ve tarih gibi konularla ilgilenmişken o yaştan itibaren fıkıh, hadis ve diğer İslami ilimleri öğrenmeye başlamış ve çok kısa zamanda döneminin değerli, sayılı âlimlerinden biri haline gelmiştir. Farklı alanlarda pek çok eser kaleme alan İbn Hazm’ın bu nadide eserinin, aynı zamanda Arapça ve Fransızca gibi dillere çevrilmiş nüshaları da mevcuttur.   Üstünde uzun uzun düşünülüp hayli zahmetle kaleme alınan bu kitaptaki tespitler bir ömür aynasıdır. Nasihat alıp hayatına nakşedene ne mutlu ki işte erdem sahibi odur. Sonuç olarak adalet, idrak, cesaret ve cömertlik olmak üzere dört temel esas kapsamında inşa edilen erdemi bilmek isteyen kimse, [19] yazarın da aktarımı üzere, bütün erdemleri kendisinde toplayan yüce Allah azze ve celle’nin ve güzel ahlakın tamamlayıcısı olan elçisi Muhammed aleyhisselam’ın emirlerine bakıp onlara uymalıdır. [20] Erdemli olma doğrultusunda elimizdeki yol haritasını takip ederken manevi gelişimimize katkı sunan, insanlarla muamelelerimizde kurallar sunan ve yanımıza azık olarak edineceğimiz nitelikteki bu kitabın fener tuttuğu ve sarıldığımızda pusulamızın asla şaşmayacağı asıl kitap Nur’ul Furkan olan Kur’an-ı Kerim’dir. Rabbimden niyazımız bizleri fıtratımızın pusulası ve tüm güzel ahlakın, erdemin öğreticisi olan Kuran’a bağlı bir nesil kılmasıdır. Başta ve sonda hamd âlemlerin Rabbi olan Allah’a mahsustur. * Bu değerlendirme Neva talibelerinden Rabia Seven tarafından yapılmıştır. [1] Giriş Bölümü, S. 10. [2] Birinci Bölüm, S. 14. [3] Birinci Bölüm, S. 15. [4] Birinci Bölüm, S. 15. [5] İkinci Bölüm, S. 19. [6] İkinci Bölüm, S. 22. [7] İkinci Bölüm, S. 22. [8] Üçüncü Bölüm, S. 23. [9] Üçüncü Bölüm, S. 28. [10] Dördüncü Bölüm, S. 47. [11] Onuncu Bölüm, S. 86-87. [12] İkinci Bölüm, S. 20. [13] Onuncu Bölüm, S. 86. [14] Onuncu Bölüm, S. 87. [15] On İkinci Bölüm, S. 117. [16] Dördüncü Bölüm, S. 47. [17] Beşinci Bölüm, S. 49. [18] Beşinci Bölüm, S. 53. [19] Dokuzuncu Bölüm, S. 76. [20] Onuncu Bölüm, S. 105. "
        }
    
    ,
    
    
        {
            "id": 73,
            "url": "/ne-zaman-gunah-islemeye-niyet-etsem-ceviri/",
            "title": " Ne Zaman Günah İşlemeye Niyet Etsem...  (Çeviri)",
            "body": "2022/06/01 - YENİ ÇEVİRİ: “Ne Zaman Günah İşlemeye Niyet Etsem…“ Şu ayeti kerimeyi her okuyuşumda okuma yazma bilmeyen bir genci hatırlarım: “Onlar, Rab’lerinin rızasını elde etmek için sabreden, namazı dosdoğru kılan, kendilerine rızık olarak verdiklerimizden Allah yolunda gizli açık infak eden ve kötülüğü iyilikle savan kimselerdir. İşte dünya hayatının güzel sonu olan Cennet yurdu sadece onlar içindir. ” (Rad Suresi, 22) O genç bizimle beraber namaz kılmaktan zevk aldığı gibi ibadet hususunda da çok gayretliydi. İşte bu genç teheccüd namazında bu ayeti duymuş ve üzerinden belli bir zaman geçtikten sonra bana demişti ki: “Vallahi, gerçekten arzu ettiğim, sevdiğim ve yapma imkanım da olan pek çok günah aklıma geliyor fakat ne zaman bunları yapmaya niyet etsem ayetin ‘Rab’lerinin rızasını kazanmak için sabrederler…’ kısmını hatırlıyorum ve diyorum ki: ‘Emrin başım üstüne ya Rabbi, sadece senin hatırın için sabrediyorum. ’ “ Genç, bu ayeti ezbere bilmiyordu ama manasını derinlemesine düşünmüş ve kalbine kazımıştı. Bu olayın üzerinden 18 yıl geçmesine rağmen ayet her aklıma gelişinde ben bu kişiyi hatırlıyor ve onun için dua ediyorum. Subhanallah, bu ayeti ezbere bilip tekrar tekrar okumama rağmen ayetin sırf Allah’ın rızasını kazanmak için nefsin arzularını terketmek ve günahlara karşı sabırlı olmak manasına geldiğine ilk kez dikkat ediyordum. Ama hiç farkına varmaksızın bana bu hatırlatmada bulunan gencin esasen okuma yazması bile yoktu. Subhanallah, her insanın Kur’an’a karşı tutumu farklı, bazısına pek çok ayet denk gelir sonra herhangi bir vesile ile Kur’an’dan bir parça ile bağ kurar ve belki de hayatının tamamı değişir… İnsanların çoğuna ise Allah’ın ayetleri hatırlatıldığı zaman, onlara karşı kör ve sağır kesilirler. | Hüseyin Abdurrazık | Bu yazı, Neva talibelerinden Rabia Öztürk tarafından çevrilmiştir. #talibeceviri #hüseyinabdurrazık Metnin Arapçası: كلما قرأتُ تلك الآية الكريمة (وَالَّذِينَ صَبَرُوا ابْتِغَاءَ وَجْهِ رَبِّهِمْ. . ) تذكرتُ شابًا لا يقرأ ولا يكتب كان يُحب أن يُصلي معنا وكان مجتهدا جدا في العبادة وكان قد سمع هذه الآية في صلاة التهجُّد فمرَّ وقتٌ ثم قال لي : واللهِ إني ليخطر ببالي معاصي كثيرة مما أهواها وأُحبُّها جدا، وأقدرُ عليها، ولكن كلما هممتُ بها :أتذكّرُ هذا المعنى (صبروا ابتغاء وجه ربهم) فأقول : حاضر يارب هصبُر علشانك انت بس. . {هو مكانش حافظ الآية، ولكن فاكِر معناها. . محفور في قلبه} مرَّ على هذا الموقف ١٨ عاما، وكلما خطرتْ ببالي الآية تذكرتُ هذا الشخص ودعوتُ له (وسبحان الله كنتُ اول مرة أنتبه لمعنى الآية في ترك هوى النفس والصبر عن المعصية لوجه الله، مع اني حافظها وأكررها، لكن هو الذي نبّهني دون أن يشعر وهو أساسا لا يقرأ ولا يكتب) سبحان الله كلُ انسان له حالٌ مع القرآن تمُرُّ عليه آيات كثيرة ثم لمُناسبةٍ ما يتعلّق قلبه بشيء من القرآن رُبّما غيّر حياته كلها وكثير من الناس إذا ذكَّروا بآيات الله خرُّوا عليها صًُّمًّا وعُميانًا حسين عبد الرازق {% youtube https://youtu. be/bjDsvEySFf0 %} "
        }
    
    ,
    
    
        {
            "id": 74,
            "url": "/neva-arapca-2022-yaz-donemi-kayitlarimiz-basladi/",
            "title": "Neva Arapça 2022 Yaz Dönemi Kayıtlarımız Başladı!",
            "body": "2022/05/05 -  De ki: “Bilenlerle bilmeyenler hiç bir olabilir mi?” (Zümer, 9) قُلْ هَلْ يَسْتَوِي الَّذ۪ينَ يَعْلَمُونَ وَالَّذ۪ينَ لَا يَعْلَمُونَۜ  Mübarek Ramazan ayı sonrasında derslere yeniden Bismillah  "
        }
    
    ,
    
    
        {
            "id": 75,
            "url": "/ilim-ogrenenlerin-adabi-adabu-l-mutaallimin/",
            "title": "İlim Öğrenenlerin Âdabı (Âdabu’l Mütaallimîn) / Hace Nasiruddin Tûsi",
            "body": "2022/03/31 - 🌿 بسم الله الرحمن الرحيم İLİM ÖĞRENENLERİN ÂDABI (Âdabu’l Mütaallimîn) Hace Nasiruddin Tûsi Tercüme: Hasan Bedel İbn-i Sina Yayınları, Avcılar/İstanbul, Kasım 2018, 80 Sayfa, 12 Bölüm “Gece uzundur, onu yatmakla kısaltma, gündüz aydınlıktır, onu da günahlarınla karartma. ” İlim talebi şu sınırlı alemde ruhi bir yükselişi ve doyumsuz bir hazzı yaşayabileceğimiz kıymetli bir ameldir. Eğer gerçekten insan ilimle tam manası ile amel ederse bilgi ebedi saadete ulaşmak için bir vasıta ve araçtır. [1] İlmin bize sağlayacağı ulvi mertebeyi Rasulullah (a. s) şu hadis-i şerifinde bildirmiştir: Kim bir ilim öğrenmek için bir yola süluk ederse Allah onu cennete giden yollardan birine dahil etmiş demektir. Melekler ilim talibinden memnun olarak kanatlarını üzerlerine gererler. Semâvat ve yerde olanlar ve hatta denizdeki balıklar âlim için istiğfar ederler. Âlimin âbid üzerindeki üstünlüğü dolunaylı gecede kamerin diğer yıldızlara üstünlüğü gibidir. Âlimler peygamberlerin varisleridir. Peygamberler dinar da dirhem de miras bırakmazlar, lakin ilim miras bırakırlar. Kim de ilim elde ederse bol bir nasip elde etmiştir. [2] Her kim ilim talep etmek istiyorsa bu yolda bu hadisi kendisine azık edinmeli ve doğru bir yöntemle ilim talep etmenin bilgisini araştırmalıdır. Hiç şüphesiz ilim havzalarının talebeler için oldukça önemli iki vazifesi vardır. Bunlardan ilki bâtınî ve içsel temizliğe ulaşmak için ahlak dersleri ve bir diğeri ise hem dünya hem de ahiret için olan İslam ilimleridir. Ahlaki değerlere sahip olamamış birisinin ilahi ilimleri yaymasının bir değeri ve istenen etkisi asla olmayacaktır. [3] “İlim Öğrenenlerin Adabı” adlı bu özlü risale talebenin el kitabı olması bakımından basit, anlaşılır bir üslupla kaleme alınmıştır. Dolayısıyla ilim öğrenmeye yeni başlamış bir talebeye tahsil hayatı için bir kullanma kılavuzu niteliği taşımaktadır. Hace Nasiruddin Tûsi’nin elimizde bulunan bu risalesi bizlere; temel dini eğitimin asıl gayesini, talebe ile muallim ilişkisinin fıkhi ve örfi yönünü göstermekle birlikte eğitim ve öğretimde uyulması gereken prensipleri, talebelere verilmesi gereken bilgiyi ve öğretmenin hak ve sorumlulukları gibi konuları genel ve özet bir çerçeve içerisinde anlatmaktadır. [4] Eserin ilk bölümünde müellif Hace Nasiruddin Tûsi’nin hayatından, yaşadığı dönemden, yapmış olduğu çalışmalardan ve ilim uğrunda vermiş olduğu fedakarlıklardan bahsedilmiştir. Akabinde ilmin mahiyeti ve değerine dair yazarımız öncelikle “İlim öğrenmek kadın erkek tüm Müslümanlara farzdır. ” hadisi ile giriş yapmıştır. Tûsi devamla ilim üstünlüktür, demiş, bunu da Yüce Allah’ın Hz. Adem (as)’ı melekler üzerinde üstün kılması çerçevesinde ifade etmiştir. İlim, öğrenen için bir dayanaktır. [5] Kişi ilim ile kendisine faydalı olanı alır ve faydası olmayanı terk eder. İlim insanda böyle bir meleke geliştirir. Bu yola çıkan bir talebenin amaç ve niyeti bu sebeple çok önemlidir. İlim peşinde olan kimsenin niyet ve amacı işlerinde Yüce Allah’ın rızasını gözetmek, kendisi ve diğer insanlardan cehaleti ve bilgisizliği gidermek, İslam dinini ayakta tutmak için didinmek, imkan dahilinde kendine, yakınlarına ve diğer insanlara iyiliği emredip kötülükten vazgeçirmek olmalıdır. [6] İhlasla edinilecek ilim noktasında da hangi ilmin talep edileceği önem arz etmektedir. İlim talebesi her bilginin en güzelini seçmeli, din işlerinde ihtiyaç duyduğunu öğrenmelidir. Bunların başında da delil ve kanıtlarıyla Allah’ı tanıma konusuna eğilmelidir. Bununla birlikte ilim talebesi üstat seçerken de, mübahase arkadaşını belirlerken de en bilgili, en dindar ve kendisi için iyi olanı tercih etmelidir. Seçiminin ardından o üstada devam etmeli, ona hürmet göstermeli, üstadına itimat etmelidir. İlim talebesi kendi namına kötü ahlak ve huylardan uzak durmalıdır. İlim yolunda son derece ciddi, dikkatli ve sabırlı olmakla gayreti hiçbir surette elden bırakmaması icap eder. Günün bereketli olduğu zamanlarını değerlendirilmelidir. Bu minvalde akşam ve yatsı namazı arası ve seher vakti bereketli zamanlardır. [7] Yeterli gayreti gösteren ilim talebesi burada zikredilen şu müjdeye erişebilecektir: “Âlim ölse de yaşar; cahil yaşasa da ölüdür. ” (Hz. Ali r. a)[8] İlim talebesinin en çok sakınması gereken özellik, Rasulullah (as)’ın da günde iki defa Allah’a sığındığı tembelliktir. Tûsi yemeği azaltmanın kişideki tembelliği ve uyuşukluğu gidermek için bir çözüm yolu olduğunu söylemiştir. [9] Kişi mizacına uygun hafif gıdalar tüketerek zihnini ve bedenin diri tutmalıdır. İlim talebesi tekrarı hiçbir surette ihmal etmemelidir. Bunun için belirli tekrar miktarı belirleyip ona riayet etmelidir. Kitabımızda ayrıca günümüzde çok da örneğini göremediğimiz ama ziyadesiyle ihtiyacını hissettiğimiz bir maslahat daha yer almaktadır; mübahase. Mübahase fikir tartışmasıdır. İlim peşinde olan kimse mutlaka öğrendiği bilgiyi pekiştirmek için karşılıklı soru-cevap yapmalı, konuyu müzakere ve istişare etmelidir. İlim talebesinin daima şükür ve dua halinde olması da ilminin bereketine katkı sağlayacaktır. Yüce Allah’tan ilim öğrenme yolunda kendisi için başarı ve yol göstermesini istemelidir. Çünkü Yüce Allah, kim kendisinden yardım ve hidayet isterse onu muhakkak doğru yola iletir. [10] Tûsi tevekküle dair de ilim peşinde olan kimsenin rızkı ile ilgili konulara gereğinden fazla kafa yormamasını, kendisini üzmemesini ve kalbini bununla meşgul etmemesini söyler. Nitekim Kur’an-ı Kerim’de şöyle buyrulur: “Kim Allah’a tevekkül ederse, O, ona yeter!”[11] Kadim zamanlara baktığımızda da ilim ehli başkalarının mal ve varlıklarına tamah etmemek için önce bir zanaat öğrenirler ve iş sahibi olurlardı. Son bölümlerde ise öğrenme yolunda dürüstlük ve dindarlığın öneminden, çok yemekten, haddinden fazla uyumaktan ve gereksiz şeyler hakkında çok konuşmaktan kaçınmayı tavsiye etmiştir. Şeyh Tûsi de geceleri yatmaz, ilmî ve bilimsel problemleri çözmekle meşgul olur ve sonra da: “Bu hazzı nerede tadabilir padişah çocuklar?” dermiş. [12] Çokça namaz kılmayı ve bunu da huşû ve huzû ile yerine getirmeyi eklemiştir. Ona göre huzû, tazim etmek, ululamak, yüceltmek, secde etmek, boyun eğmektir. Istılâhî olarak Allah karşısında bedenin bütün azalarıyla alçak gönüllülük göstermesidir. Bir başka ifade ile huzû, Allah karşısında zâhiri tevazudur. Huşû ise alçak gönüllülük ve ulu bir kişi karşısında kendini değersiz görmektir. Istılâhî olarak Allah’ın karşısında kalbinde kendisini küçük görmesidir. Bir başka deyişle kalbî ve inançsal alçak gönüllülüktür. [13] Hafızayı güçlendiren ve zayıflatan, rızkı artırıp engelleyen ve ömrü uzatıp kısaltan etkenleri de maddeler halinde dikkatimize sunmuştur. Hafızayı güçlendiren etkenlere örnek verecek olursak, benimseyerek ve huşû içinde gece namazı kılmak, Kur‘an-ı Kerim‘i yüzüne bakarak okumak, bal yemek diyebiliriz. [14] Ayrıca günümüzde daha çok akciğer rahatsızlıklarında alternatif tıbbın önerileri arasında duyduğumuz akgünlük otu, yaygın adıyla günlük sakızı da hafızayı güçlendiren etkenler arasındadır. Rızkı artıran etkenlere geldiğimizde de çokça şükretmek, sabah erkenden kendi işinin başına geçmek, her zaman abdestli olmak gibi hususlar zikredilmiştir. [15] İlgili maddeleri okuduğumuzda bu bilgilerin bizim geleneğimizde çok meşhur olan Âlim Burhaneddin Zernuci’nin Ta’lim-ül-Müteallim eserinde aynı başlıkla verilen nasihatleriyle benzeştiğini göreceğiz. Bu iki âlimde ortak nasihatlerin olması şu sözü hatırlara getiriyor: “Bilgi, büyük şahsiyetlerin ağızından dökülen cümlelerdir!”[16] Kitabın maddeler halinde yazılmış olması istifade açısından dikkat çekici olmuştur. Kitapta geçen hadisler tahriç edilmemiştir. Hem bu nedenden ötürü hem de Tûsi’nin Şii bir gelenekten gelmesi dolayısıyla Ehli Sünnetin delil aldığından farklı rivayetler içerebileceği göz önünde bulundurulmalıdır. Risalede çok defa gördüğümüz “Şöyle derler” şeklindeki ifadeler de dönemin âlimlerinden yahut o kültüre ait özlü sözler şeklinde düşünülebilir. Hasılı bir solukta okunacak bu kitap bir yol arkadaşı mesabesindedir. * Bu değerlendirme Neva talibelerinden Ayşe Şahin tarafından yapılmıştır. [1] Hace Nasiruddin Tûsi, İlim Öğrenenlerin Adabı, S. 24. [2] Buhari 10, Ebu Davud 1, Tirmizi 19, İbni Mace 7. [3] Çevirmenin Önsözü, S. 7. [4] Çevirmenin Önsözü, S. 8. [5] Birinci Bölüm, S. 25. [6] İkinci Bölüm, S. 27. [7] Dördüncü Bölüm, S. 35. [8] Dördüncü Bölüm, S. 36. [9] Dördüncü Bölüm, S. 37. [10] Beşinci Bölüm, S. 43. [11] Talak Suresi, 3. Ayet. [12] Altıncı Bölüm, S. 47. [13] Onuncu Bölüm, S. 57. [14] On Birinci Bölüm, S. 59. [15] On İkinci Bölüm, S. 65. [16] Dokuzuncu Bölüm, S. 53. "
        }
    
    ,
    
    
        {
            "id": 76,
            "url": "/nefis-terbiyesi/",
            "title": "Nefis Tezkiyesi / İbn-ul Kayyım el-Cevziyye",
            "body": "2022/03/25 - 🌿 بسم الله الرحمن الرحيم NEFİS TEZKİYESİ (TIBBÜ’L KULÛB) İbn-ul Kayyım el-Cevziyye Tercüme: Osman Arpaçukurcu, Mehmet Ali Kara, Alim Yücer Karınca Yayınları, Beyazıt/ İstanbul, Kasım 2003, 272 Sayfa, 11 Bölüm  *** İbn’ul Kayyım el-Cevziyye’nin bu değerli eserinin konusu kalp hastalıkları ve tedavi yöntemleridir. Kalbin öneminden, türlerinden, hastalığından, hastalığına yol açan unsurlardan, tedavi yöntemlerinden ve temizliğinden bahsedilmektedir. Kitabın muhtevasından da anlaşılacağı üzere kalp öyle bir öneme sahiptir ki yaşadıkları ve tesiri altında kaldıkları bütün bedende ortaya çıkar. Çünkü kalp insanın merkezidir. O iyi olduğunda bütün beden iyi olur, kötü olduğunda bütün beden de kötü olur. ¹ Nitekim Rasulullah’ın (sav) hadisi şeriflerinde buyurduğu gibi: *“Dikkat edin! Bedende bir et parçası vardır ki, o iyi olduğunda bütün beden iyi olur, o kötü olduğunda bütün beden kötü olur. Dikkat edin bu et parçası kalptir. ” (Buhari, 52: Müslim, 1599)* ² Yani kalplerimiz zannettiğimiz gibi birtakım duygulara sahip olan bir organdan ibaret değildir. Bilakis sağlıklı bir kalp kendisiyle doğruyu yanlıştan, hakkı batıldan, İslam’ı İslamî olmayan her türlü olgudan ayırabildiğimiz ve böylece Allah’ın kalplerimize yerleştirdiği hidayet nuruyla yolumuzu bulabildiğimiz büyük bir öneme sahiptir. Ancak hastalanmış bir kalp taşıyan kişi durumunun farkında olmayabilir. Bundan dolayı kişide kalp sağlığı bilincinin oluşması son derece önem arz eder. ¹ Tam bu noktada İbn’ul Kayyım’ın değerli bilgilerinden istifade etmeli ve kitabını incelemeliyiz. Yüce Allah’ın kalplere bir nur gönüllere bir şifa olmak üzere indirdiği vahyini daha iyi anlayabilmek ve yaşamak ümidiyle kalplerin şifa ve hastalık yollarını anlatan bu değerli eserin içeriğine göz atmakta fayda var. Alim İbn’ul Kayyim nefislerin terbiye ve tezkiyesinin yalnızca sağlam bir kalp üzerinden mümkün olacağını belirtmiş kalbi hasta eden ve hatta onun ölümüne sebep olan unsurları ve tedavi yollarını vurgulayıcı bir üslup ve güzel bir anlatımla açıklamıştır. Bunu yaparken konuları sınıflandırarak Kur’an ve Sünnet ışığında örnekler vererek okuyucunun kalbe ilişkin prensipleri kolayca anlamasını sağlamıştır. İbn’ul Kayyım kalbi; selim, ölü ve hasta kalp olmak üzere üç ana bölümde incelemiştir. Sağlıklı yani selim kalp, kıyamet günü sahibini kurtaran içinde hiçbir şirk unsuru barındırmayan, kulluğun yalnızca Allah’a has kılındığı diri, huzurlu, yumuşak, dikkatli ve uyanık bir kalptir. Ölü kalp, selim kalbin zıddı olmakla birlikte kendinde hayat belirtisi olmayan, Rabbini tanımayan ve O’na ibadet etmeyen ölmüş bir kalptir. Zevk ve tutkularının peşinden giden Allah’tan başkasına ibadet eden katı ve ölü bir kalptir. Hasta kalp ise, yaşayan fakat hastalık taşıyan kalptir. İki unsurundan hangisi baskın çıkarsa onun çağrısını kabul eder. Ya kendisini Allah’a Rasulüne ve Ahiret yurduna çağıran ya da kendisini geçici dünya hayatına çağıran davetçinin çağrısını kabul eder. Ya iyileşir ve selim bir kalbe kavuşur ya da hastalığı ilerler ve ölür. ³ Durum bu kadar ciddiyken, yani seçimlerimiz bizi ebedi mutluluğa ya da ebedi bedbahtlığa sürüklerken kalplerimizi canlı tutmak için izlememiz gereken adımlara dikkat etmeli değil miyiz? Selim bir kalbe sahip olmak için çaba sarf etmeli değil miyiz? Bunun için elbette kalbin sağlığını bozan davranışları bilmek ve öğrenmek gerekir.  Alim İbn’ul Kayyım’ın kalp sağlığını bozan davranışları birkaç maddede açıkladığını görebiliriz:  1-İnsanlar arasına fazla karışmak, 2-Olması veya olmaması yönündeki istekler, 3-Allah’tan başkasının yardımına fazlasıyla güvenmek, 4-Doyuncaya kadar yemek. 5-Çok uyumak. 6-Fuzûlî bakmalar ve 7-Faydasız konuşmalar. ⁴ Nefislerin terbiye ve tezkiyesinde izlenmesi gereken ilk adım belki de sayılan bu maddelerden uzak durmaya çalışmaktır. Kalp hastalığımızı tedavi edebilmek için nefsin bir takım istek ve arzularından vazgeçmek ve şeytanın vesveselerinden Allah’a sığınmak gerekir. Peki bir mü’min Allah’ın yardımıyla bunu gerçekleştirebilmek için ne yapmalıdır? Elbette Allah’ın ipine sımsıkı sarılmalıdır.   Kitapta da belirtildiği gibi Kur’an kalplere şifadır. Şeytanın kalbe attığı vesveseleri, din dışı istek ve tutkuları yok eder. Manevi hastalıklara ilaçtır. Yani Kur’an kalbin ilacıdır. Kalbin hidayet, bilgi ve hayır kaynağıdır. Ancak Kur’an ilacının yararlı ve etkili olabilmesi için kalbin manevî sıkıntı ve hastalıklardan boşaltılması gerekir. ⁵ Peki bunu başaran kimseler yani sağlam bir kalbe sahip olanların özellikleri nelerdir diye sorulacak olursa işte onlar kalbi kin ve nefretten korumak ve düşmanların kendisine güven duymasını sağlamak için kötülüğe iyilikle karşılık verenlerdir. Ve böylece Allah katında büyük saygınlık kazanırlar ve onun rızasını /hoşnutluğunu elde ederler. Ancak bu mertebeye ulaşmanın sabırla mümkün olacağını belirtiyor el-Cevziyye. Ve devamında iki yol ile düşmanı def etmek gerektiğinden bahsediyor: 1. İstiaze / sığınma duası ile (İnsan ve Cin şeytanlarından Allah’a sığınmak) ve 2. Sabır ile (cahillerden yüz çevirip kötülükleri iyilikle defetmek). ⁶ Yüce Allah’ın buyurduğu gibi: *“Doğrusu şeytanın, inananlar ve yanlız Rablerine güveneneler üzerinde bir nüfuzu yoktur. O’nun nüfuzu sadece, O’nu dost edinenler ve Allah’a ortak koşanlar üzerindedir. ” (Nahl 99-100)* ⁷ Bunlar Allah’ın izniyle kulu şeytandan koruyan unsurlardır. Peki şeytanın adımlarını takip eden kimsenin kalbi nasıl hastalanır? Allah (cc) Kur’an’da nefsi, ‘huzura ermiş’, ‘kötülüğe çağıran’ ve ‘paylayan’ olmak üzere üç vasıfla tanıtır. Huzura ermiş nefis Allah’la sükun bulup, rahatlayan, O’nun zikriyle huzur bulan, O’na yönelip bağlanan ve O’na kavuşmayı özleyen nefistir. Kötülüğe çağıran nefis huzura kavuşmuş nefsin zıddı ise sahibini kötülüklere çağıran nefistir. Bu nefsin sahibi, çağırdığı şeylerde ona boyun eğer ve itaat ederse onu her çeşit kötülüğün ve çirkinliğin içine sürer. Kendini paylayan nefis ise istikrarsız ve kararsızlığından dolayı bir şeyi yapar ve sonra yaptığından pişman olup kendini hesaba çeken nefistir. İbn’ul Kayyım’ın belirttiği üzere kendini hesaba çekerek ve kötü arzularına karşı koyarak kötülüğe çağıran nefis sebebiyle hastalanan kalp tekrar sağlığına kavuşmuş olur. ⁸ Ancak şeytanın tehlikesi nefis tehlikesinden büyüktür ve şeytanın yaklaşma yolları 3 türlüdür: 1-İsraf ve aşırıcılık, 2-Gaflet (Allah’ı zikretmek ve anmaktan uzak olmak) ve 3-Kendisini ilgilendirmeyen şeylerle uğraşmak. ⁹ Vesveseler kalbe geldiğinde kalp onu ya kabul eder, siyah bir nokta oluşur ve kararıncaya kadar bu devam eder ya da kalp onu reddeder, beyaz bir nokta oluşur ve vesveseler ona artık zarar veremez. Kararan kalp artık iyiliği kötülükten, hakkı batıldan ve sünneti bidatten ayıramaz hale gelir. Nefsi arzu ve isteklerin peşinden giderek helake sürüklenir. Temiz kalp ise iman nuruyla aydınlanan ve parıldayan beyaz bir kalptir ve vesveseleri geri çevirdiği için kalbin hastalanması da önlenmiş olur. ¹⁰ Günahların kalp üzerindeki etkilerine gelince, bu kişinin; 1-Allah’a saygı duyma hissini azaltır. Kalpleri perdelenir ve insanlar tarafından hafife alınıp alay edilir hale gelir. 2-Kalbi korku ve yalnızlık hissine kapılır. En büyük sığınak olan Allah’a itaatten uzak olan günahkar kimse daima tedirgin ve endişelidir. Allah’a itaat edenlerin bulduğu güven ve huzuru bulamaz. 3-Kalp sağlığını bozar ve onu hasta eder. Kalbin hastalıkları nefsin arzu ve istekleriyse ilacı da bunlara aykırı davranıp nefsi tedavi etmektir. 4-Kalbin basiretini köreltir, nurunu söndürür, ilim yolunu kapatır ve doğru yolu bulmasını engeller. ¹¹ Günahların kalp üzerindeki etkileri tüm bedene tesir edip onu Rabbinden uzaklaştırıyorken ve kalbin yavaş yavaş ölümüne sebep oluyorken kalbin dirilişi ve tekrar hayata kavuşması nasıl mümkündür? El-Cevziyye kalbin dirilişinin onun hayat ve nur sahibi olmasına bağlıyor. Bunun ise her iyiliğin temel kaynağı olduğunu belirtiyor. Yüce Allah’ın buyurduğu gibi: “Ölü iken kendisini dirilttiğimiz ve insanlar içinde yürümesi için kendisine bir nur verdiğimiz kimsenin durumu, karanlıklarda kalıp oradan bir çıkış bulamayanın durumu gibi midir?” (Enam 6/122). Sağlam, uyanık ve canlı bir kalp iyiliği tanır ve kötülükten nefret eder çünkü yaşama arzusu güçlendikçe haya, iffet, cesaret, sabır gibi erdemli davranışları da güçlenir. Vahiy yaşam için vazgeçilmez su ve aydınlatan ışık gibidir. Vahiyden şüphe duyan kalpler ise selin üzerindeki köpükler gibidir. *“Ey iman edenler, size hayat verecek şeylere sizi çağırdığı zaman Allah’a ve Rasulüne icabet edin. Ve bilin ki, muhakkak Allah, kişi ile kalbi arasına girer…” (Enfal 24)* ¹² Kalp hakkı tanıyıp anladığı zaman gazap edilmekten kurtulup büyük bir nimete ve mutluluğa kavuşmuş olur. Hastalanıp iyileşebilen, manen canlı ya da ölü olan bu kalp yine ancak imani ilaçlarla tedavi edilebilir. Bu ise Allah’ın başarılı kılmasıyla mümkündür. Hiç şüphe yok ki Kur’an kalp hastalıklarının gerçek tedavisidir. ¹³ Kalbin tezkiyesi ise ancak temizlikten sonra olur. Kalp tevbeyle günahlardan kurtulunca kötülüklerinden arınmış ve iradesini hayra yöneltmiş olur. Temizlenmeden kalbin gelişip güçlenmesine imkan yoktur. Tezkiye ise gözü haramdan sakınıp ırzı korumakla mümkündür. ¹⁴ Gerçek hayat Allah’ın ve Rasulünün çağırdığı ilim ve imandadır. İlim ve iman olmayan kalpte ise hayat yoktur, bu kalp ölüdür. Kalbin olgunluğa kavuşması için 2 güç gerekmektedir. Bunlar ilim ve anlama gücü, irade ve sevgi gücüdür. Kişi bunları kendi yararına kullandığında kalbi olgunlaşır, amelleri düzelir ve mutluluğa kavuşur. ¹⁵ Ne güzel yazmış İbn’ul Kayyım ve ne güzel yönlendirmiş kalbini tedavi edip güzelleştirmek isteyen mü’minleri. Kısaca değerlendirip özet şeklinde sunmaya çalıştığım İbn’ul Kayyim el-Cevziyye’nin bu değerli eserini gören gözler, işiten kulaklar ve hisseden kalplere sahip olan ve böylece Rabbine kavuşmayı ümit eden tüm kardeşlerimize içtenlikle tavsiye ederim. Bizi iman nuruyla aydınlatan Rabbimize en güzel şekilde hamd eder ve kalplerimizi İslam üzere sebat ettirmesini dilerim. Rasulullah’a ailesine ve ashabına salat ve selam olsun. Yardım istenen ve kendine güvenilen yalnızca Allah’tır. Selam ve dua ile… * Bu değerlendirme Neva talibelerinden Fatma Nur Tekintaş tarafından yapılmıştır. -——————————————————————– ¹  Giriş Bölümü, S. 14-15; ² Birinci Bölüm, S. 42; ³ Birinci Bölüm, S. 42-47; ⁴ İkinci Bölüm, S. 62; ⁵ Beşinci Bölüm, S. 131-132; ⁶ Beşinci Bölüm, S. 139-140; ⁷ Beşinci Bölüm, S. 141; ⁸ Dördüncü Bölüm, S. 97-101; ⁹ Beşinci Bölüm, S. 151-152; ¹⁰ Altıncı Bölüm, S. 155-156; ¹¹ Altıncı Bölüm S. 159-166; ¹² Altıncı Bölüm S. 169-174; ¹³ Sekizinci Bölüm, 186-187; ¹⁴ Onuncu Bölüm, S. 223-228; ¹⁵ Yedinci Bölüm, S. 177 "
        }
    
    ,
    
    
        {
            "id": 77,
            "url": "/ramazandan-once-arindir-kalbini-video/",
            "title": "Ramazan'dan Önce Arındır Kalbini (Video)",
            "body": "2022/03/23 - {% youtube https://youtu. be/JgvOmKPipaY %} Hazır mısın Ramazan’ın ruhâniyetini yaşamaya? Meşguliyetlerini bitirdin ve evinin ihtiyaçlarını tamamladın mı? Koydun mu bütün işlerini yoluna? Kalbindekileri gözden geçirdin ve aşırı arzularını terbiye ettin mi? Rabbinle alâkan nasıl? Ya diğer insanlarla alâkaların? Azmin doruklarda ve kalbin hasretle bekleyişte mi?! Kirpiklerin şevk ile kırpılmaya ve hasret damlaları gözlerinde parlamaya başladı mı? Eğer cevabın “hayır” ise; hemen harekete geç! Zira çok vakit kalmadı faziletli ayın hilâlinin doğmasına… Allah eriştirsin bizi ona… Bu aziz misafir sana gelmeden önce çaba göster ve hazırlıklarını yapmış olarak onu karşıla. Allah-u Teâlâ’nın şu kavlini düşün: “Şayet (gerçekten sefere) çıkmak isteselerdi, elbette, bunun için bir hazırlık yaparlardı. Lakin Allah onların kalkış tarzlarını beğenmedi ve bu yüzden onları (seferden) alıkoydu. ” (Tevbe: 46) Sana açık bir soru: Hazırlıkların tamam mı? Yoksa iradesizlik ve tembellik azmini mi köreltiyor? Korkmuyor musun ayette geçen şu kimseler gibi olmaktan: “Lakin Allah onların kalkış tarzlarını beğenmedi ve bu yüzden onları (seferden) alıkoydu. ” (Tevbe: 46) Bugünden itibaren, Ramazan sana gelmeden önce, kalbini bütün meşguliyetlerden arındırmak için harekete geç. Ki böylece Allah seni o aya eriştirdiğinde; tatlılığını hissedersin, geceleriyle ünsiyet kurarsın, Rabbinin Kitâbını okumanın o ayda tadına varır, oruç, namaz ve teheccüdden zevk alabilirsin… İstekle ve sevgiyle. Geceleri arındır kalbini… Müsamaha göster, affet ve bağışla hataları. Ebeveyninin başını öp ve senden razı olduklarından emin ol. Çocuklarını topla etrafına ve Ramazan ayında onlara sâlihlerin hayatlarını anlat. Onlara bütün bir senenin Ramazan gibi olması gerektiğini söyle. Çocuklarına, selefin Allah’a nasıl dua ettiklerinden bahset. Onlar ki 6 ay boyunca Allah’ın kendilerini Ramazan’a eriştirmesi için dua eder, sonraki 6 ay ise Ramazan’da yaptıkları ibadetlerin kabulü için dua ederlerdi. Sanki onların yıl boyunca tek kaygıları Ramazan’ın firâkından ötürü duydukları hasretti. Sonrasında ise ona yeniden kavuşmak için duydukları şevk! İşte o Ramazan şimdi kapımızda. Haydi, göster bize şimdi onda neler yapacağını! Nefsini dağınıklığından ötürü kınayarak ona de ki: “Nereden biliyorsun!! Belki de bu idrâk ettiğin son Ramazan olabilir!” Kır seni oyalayan kaset/cdleri. Kapat vaktini çalan cihazları. Ve uzaklaş arkadaşlarından biraz. Allah ile beraber ol!! Sen –inşaAllah- keyif verici, imânî bir yolculuğa çıkacaksın. Bu gemiye ise, sadece sen ve sâlih kimseler binecek. Lakin onlar ortada görünmezler, muttakîdirler, hallerini Allah’tan başka kimse bilmez! Onlar sâlih amellerini mahlûkattan gizlerler. Allah da onlara vereceği büyük ecirleri gizlemiştir: “Hiçbir nefis, kendisi için gözler aydınlığı olarak nelerin (sayısız nimetlerin) saklandığını bilmez. ” (Secde: 17) Sen de onlar gibi ol. Saklı, tertemiz ve takvâlı. Sağ elin, sol elinin ne infâk ettiğini bilmesin. Gözlerin Allah’tan haşyet duyarak yaş döksün. İnsanların yanında gözyaşına mâni ol. Gizlice ayrıl yanlarından ve çekil odana. Herkesten uzak olarak mihrâbında uzlete gir. Biliyorum, bu nefislerimize kolay gelen bir şey değil. Dünya bizi eğlence ve ziynete gark etmiştir. Lâkin nefsiyle mücadele edenin ecrini bilmiyor değiliz. Bu kimse, Ramazan’ı karşılamak niyetiyle kalbini arındırmak için karşılaştığı her türlü yorgunluk ve meşakkatin ecrini alacaktır. Her ne zaman şevkin azalsa, azmin zayıflasa, Allah’ın sana olan vaadini hatırla: “Davamız uğrunda üstün gayret gösterenleri, Bize varan yollara mutlaka yöneltiriz. ” (Ankebut: 69) Allah’ın seni yollarına yöneltmesi için nefsinle mücadele et. Seleften bir kimse gece namazı için 20 yıl nefsiyle mücadele etmiş, sonraki 20 yıl da onun lezzetini hissetmişti! Kur’an’ı mütalaa eden bir gruba katıl, böylece onlarla beraberken meclisinizi meleklerin kuşatması şerefine nâil olursun. Onlarla ilim öğren ve ezberini tekrar etmek için onlarla sözleş. Habîb sallallâhu aleyhi ve sellemin haber verdiğine göre, kurt sadece sürüden ayrılan koyunu yer. Her ne zaman Müslüman cemaate daha yakın olsan, -Allah’ın izniyle- hatalardan o kadar uzak olursun! Bilmez misin ki, Rasûl-i Ekrem, Kur’an’ı tekrar etmek ve arz etmek için Ramazan’da Cebrâil ile bir araya gelirdi? Şimdi Allah’a itaat uğrunda onun sana, senin de ona yardımcı olacağın bir arkadaş edinmez misin? Ahh, ruhlarımız sana ne kadar da iştiyâk duyuyor ey Ramazan! Ne kadar özledik gecelerin serin meltemleri eşliğinde mihraplarındaki tertilleri ve bizi Allah’a daha da yaklaştırsın diye gündüzlerinin en sıcak ânındaki susuzluğu. Rab ile kul arasındaki alâkalarda mevcut olan takva… Sanki ruhlarımız dolaşıyor ve bir nimetten diğerine, bir ibadetten diğerine uçuyor. Bugün çiz planlarını. Niyet et sâlih amellere. Allah’tan da kabulünü iste. Bu gece kalk seher vakti ve divan dur Rabbinin huzurunda. Münacat ve nidâ et O’na… De ki: “Ey Rabbim, ben Sana yöneldim, Sen vaat etmiştin –ki Senin vaadin haktır- eğer ben Sana bir karış yaklaşırsam, Sen bana bir arşın yaklaşacaktın. Ben Sana bir arşın yaklaşırsam, Sen bana bir kulaç yaklaşacaktın. Ben Sana yürüyerek gelirsem, Sen bana koşarak gelecektin. Ey Allah’ım ben Sana koşarak gelmeyi arzuluyorum. Nefsime karşı bana yardım et, şeytanımı def et, kalbimi dünyanın ziynetinden uzaklaştır!” Rabbinin huzurunda divan dur. O’nun için eğil… Dünya eğlencelerinin ağlamaktan alıkoyduğu gözyaşlarını, Allah’a duyduğun haşyetle gönder yanaklarına… Ve nidâ et: “Ey Rabbim faziletli ayın yaklaştı ve ben Sana rağbet ediyorum. Hâlen Şaban ayındayım lâkin ben, “Seni hoşnut etmek için ey Rabbim, Sana varmakta acele ettim. ” | Emel eş-Şaqir | Çeviri: Kulliyetu Neva "
        }
    
    ,
    
    
        {
            "id": 78,
            "url": "/ramazanda-sosyal-medya-kullanimini-birakmak-mi-yoksa-devam-etmek-mi-daha-iyi-ceviri/",
            "title": "Ramazan'da Sosyal Medya Kullanımını Bırakmak mı, Yoksa Devam Etmek mi Daha İyi? (Çeviri)",
            "body": "2022/03/22 - Ramazan’da sosyal medya kullanımını bırakmak mı, yoksa devam etmek mi daha iyi?? *** Rahman ve Rahim olan Allah’ın adıyla. Allah’a hamd, Rasulüne ve onu sevenlere salat ve selam olsun. “Mübarek Ramazan ayında sosyal medyayı bırakmaya niyet ediyor musunuz?” konulu bir anket yapıldı. Yapılan anketin sonucu şöyleydi : Ankete katılanların 2/3 ü “Evet” cevabını verirken kalan 1/3 lük kısmı ise “Hayır” cevabını verdi. Bu da benim anket üzerine tamamen şefkat ve nasihatle kaleme aldığım yorumumdur: Buhari ve Müslim’in ittifak ettiği bir hadiste Hz. Aişe (r. anha) şöyle demiştir: “Rasulullah’a (sav) vahyin ilk başlaması uykuda sadık rüyalar şeklinde olmuştur, gördüğü rüya sabahın aydınlığı gibi apaçık çıkardı, sonra ona yalnızlık sevdirildi. O Hira mağarasında inzivaya çekiliyor - ibadetle meşgul oluyor - daha sonra azık temin etmek için ailesinin yanına gidip tekrar ibadet ettiği yere dönüyordu. ” İmam Nevevi Sahih-i Müslim’e yazdığı şerhte şöyle diyor : Hadiste Rasûlullah için geçen kelime yalnızlık/uzlet manasına gelip salihlerin ve Allah’ın arif kullarının işidir. Peki, şu soru hiç sizin aklınıza geldi mi? Niçin uzlet? Rasulullah (sav) niçin mağaraya çekilip ibadet ediyordu? Evinde ya da Beyt-ül Haram’da ibadet edebilirdi! Belki de Ebu Süleyman el-Hattabi’nin hadis hakkındaki yorumu bu soru işaretini ortadan kaldırır, şöyle diyor: “Rasulullah’a uzlet/yalnızlık sevdirildi çünkü uzlet, her şeyden arınmış ve yalnız tefekküre tahsis edilmiş bir kalbi de beraberinde getirir. Rasulullah (sav) uzletle her türlü beşeri alışkanlıklardan uzaklaşıyor ve kalbi manevi anlamda kuvvetleniyordu. ” Ey Dostlar! Rabbiyle baş başa kalıp inzivaya çekilen bir kalp mi hayırlıdır, yoksa en kıymetli vaktini çeşitli bilgi ve haberlere merakla göz atarak geçiren kalpler mi daha hayırlıdır? Gel benimle bir an düşün :  Çeşitli internet sitelerinde dolaşmak ve programlar arasında koşturmaktan sonra kalbinin hali ne oluyor?!  Bir haberden diğerine geçiyorsun; bir fotoğraf seni üzüp perişan ediyor, diğeri güldürüyor, üçüncüsü şaşırtıyor…  Bir gönderiden videoya oradan sohbete derken bu birbirini çekip uzayıp gidiyor.   Peki, tüm bu sosyal medya gezintisini bitirip de teravih namazı için kalktığında,  Bu dolu kalbin nasıl Kur’an okuyup, Rabbi ile konuşacak? Hiç şüphesiz kalbin, o az evvel gördüğün fotoğrafı, videodaki o çocuğun hayalini, falan kişinin gönderisine ne cevap vereceğini ve bu gece hangi tweeti atacağını düşünüp karmakarışık bir hâle gelecek! Kalbi bunlarla dolu olan kişi ile kalbini tüm bu meşgalelerden ve düşüncelerini örten şeylerden temizlemiş kişi bir olur mu? Hiç Rabbine arınmış bir kalple gelen, gönlünü O’na olan muhabbet, yönelme arzusu, buluşma heyecanı ve yakarışta bulunma şevki dışında herşeyden soyutlamış kalple diğeri aynı olur mu? Bu iki örnek bir olur mu söylesene? İzin verirsen cevabını ben vereyim. İftardan önceki ve sonraki dakikalar, teravihten önceki ve sonraki dakikalar ve yine seher vaktinden önceki ve sonraki saatler… Uykudan önce bildirimleri gözden geçirme ve uyanınca da yeni gelen bildirimlere göz atma işi, bütün bunlar kalbe hiç zarar vermeyecek öyle mi! Değerli vaktinden geriye ne kalıyor bunlar akabinde söyler misin? Vakit dediğin nedir?! Vakit saatlerdir, saatler dakikalardır ve sen kendini kaptırıp vaktini bunu okumada, şunu izlemede, ötekine cevap vermede geçiriyorsun! Bekleyip durduğun Ramazan’ın da bu şekilde sen telefonuna esir olmuş bir bağımlı olduğun hâlde hızla geçiyor.  Bu ankete katılan bazı kişiler telefonunu Ramazan’da bırakma niyeti olmamasının sebebini şuna bağlıyor ve diyor ki: “Ben hem fayda sağlayacağımı, hem de güzel paylaşımlardan faydalanacağımı umuyorum. ” Ben de o kişiye diyorum ki: “Sekiz ay geçti Ramazan öncesinde, bu süreç içinde fayda sağlayıp, faydalanamadın da şimdiyi mi bekledin?” Hem şimdi al buyur, önünde Ramazan’dan önce de kaç gece var, dilediğini yaz, dilediğini oku.  Ankete katılan bazıları da diyorlar ki: “Sosyal medyada beni ibadete teşvik eden yazılar okuyorum. ” Basitçe şöyle diyelim: Senin cesaretlendirilmeye ihtiyacın yok.  Ramazan’da zaten kainattaki her şey seni, sana rağmen ibadete çağırır ve ibadeti fısıldar.  İçinde var olan o harikulade imani içgüdüler, Mescidinizdeki imamın sesi, Bağlanmış, zincire vurulmuş şeytanlar, Cennetin açılmış vaziyette bekleyen kapıları, Her gece Allah’ın ateşten azat ettiği kullar, İşte bunların hepsi sen farkında bile olmadan seni ibadete yöneltir.  Kendin tecrübe et: Sen, kalbinle baş başa iken, Allah da ikinizin üçüncüsü iken, gecenin karanlığında yalnızken, Ona adım adım yaklaş, sonra da en büyük sevginle ona koş! Umulur ki bu ay daha bitmeden senin adın, Allah’ın dostlarından ve pek azı da sonrakilerden olan mukarrabinden (Allah’a en yakın kullar) olarak yazılır. Onlar hakkında Allah azze ve celle şöyle diyor: “İmanda ve hayırlı işlerde başı çeken ve dolayısıyla en önde olanlar. İşte o önde olanlar Allah’a en yakın kullardır. Onlar nimetlerle dolu cennetlerde olacaklar. Onların çoğu önceki ümmetlerden, bir kısmı da sonrakilerdendir. ” (Vakıa, 10-14) Muhtemelen bana diyorsun ki; “Bugün çok okudum ve vaktim kaldı, o halde biraz rahatlamanın ve eğlenmenin sakıncası olmaz. ” Allah yolunda kardeşim olan kişi! Muhakkak ki ben seni O’nun için seviyorum. Lütfen beni dinle:  Tüm günlerin boyunca sen, insanlarla bir hengâme içinde, onların haberleri, onların cümleleri ve onların mesajlarıyla meşgul olarak kendini adeta telefonuna adayıp durdun. Sadece bu ay bu duruma ara versen ve hâlisane bir şekilde bunu Rabbin için yapsan olmaz mı?  Nefsini bu cihazların yorgunluklarından ve insanların basit ve düşük hallerinden sıyırıp kurtar ve kalbini semaya yöneltip yücel.   Bu ilgisizlik ve Allah’la arandaki alakanın zayıflığı yeter artık! Okuduğun ayetleri ikinci, üçüncü, dördüncü kez oku ve okuduklarını iyice özümseyip, tedebbür et. Okuduklarının bir de tefsirini oku. Kur’an’la yaşa ve Allah’ın kelamını teneffüs et. Zaten sen sadece O’na ibadet etmek için yaratılmadın mı? Daha fazla ecri nefsine çok mu görüyorsun? Bu hızlı rükûlar ve acele Kur’an okumalar sonrasında tekrar telefonuna dönüş seni memnun ediyor mu? Bu durumdan ne elde etmeyi umuyorsun? Şüphe yok ki ölülerin -Allah onlara rahmet etsin- en büyük temennileri hayata geri dönüp Ramazan’dan bir saat olsun rızıklanabilmektir, işte senin umursamadan heder ettiğin o bir saat! “Yani Ramazan saatleri. ” Alelâde ve sıradan bir kişi olma! Allah’a ulaşmak ve ona yakın bir mertebeye erişmek için çabanı göster. “Onlar Allah katında derece derecedirler. ” (Âl-i İmran, 163) Dikkat et! Bu ayet seni mümin kalbin hem ızdırap, hem de ümitle heyecanlanıp harekete geçmesini gerektiren büyük bir soruya sevketmiyor mu?! “Allah katında ben neyim, kimim?” “O’nun katında benim derecem, mertebem nedir?” Bu Ramazanını farklı kıl! Allah’ın kulları, arzın doğusunda ve batısında kıyama durarak, huşu içinde, boyun eğerek, gözpınarlarından yaşlar dökülerek, Kur’an’a ve zikre sarılarak bu ayda yürümeye azmediyor, yarışıyorlar. Onlarla yarış, onların Allah’a varan bu yolda seni geride bırakmalarına izin verme! Belki iş sana başlangıçta zor gelir.  Ancak, Rabbinden yardım alarak sabret, gözlerin süsünü/gösterişini arzu ettiğin bu tür sanal programlara kaymasın. O sabır sürecin sadece sınırlı bir zaman dilimi olacak, sonra sen onları terk etmenin lezzetine varacaksın. Bunu kendi tecrübemden biliyorum. Allah’a yaklaşmak ve O’na itaatinin artması maksadıyla terkettiğin şeylerden dolayı Allah’ın seni bilmesi sana yeterlidir.  Çünkü onlar seni O’na ulaşmaktan alıkoyuyor. Allah’ın sana bu terk ediş akabinde nasıl bir karşılık vereceğini umuyorsun? Andolsun ki, kalp sırf bunu düşünerek dahi ürperir, heyecanla coşar. Size bu söylediklerimi şu üç yerde hatırlayacaksınız : Bunları terk edip de sadece Allah’la baş başa kalma güzelliğinin tadına vardığınızda. Ramazan ayının sonunda, bu ayda yaptığınız iyi şeylerden ve nefsinizle mücadelenizden razı olduğunuzda. Sonra da sanki yanında olacakmışım gibi inanıyorum ki, sen cennetine girerken şöyle diyeceksin: “Beni buna eriştiren ve kendisine yakınlığa muvaffak kılan Allah’a hamd olsun. ” İşte söyleyeceklerim bunlardır, kusurlarımdan ötürü Rabbimden bağışlanma dilerim. Eğer söylediklerim doğru ise Allah’tandır, hatalı ise nefsimdendir. Allah’ın selamı, rahmeti ve bereketi üzerinize olsun.  ____________________________________ Dr. Ömer Mukabbel | Yazı Neva Arapça mezunlarından Rabia Öztürk ve Songül Kanberli tarafından çevrilmiştir. "
        }
    
    ,
    
    
        {
            "id": 79,
            "url": "/ramazanda-kuranla-alakamizi-artirmak-icin-ne-yapabiliriz-sonuc/",
            "title": "Ramazan'da Kur'an'la Alakamızı Artırmak İçin Ne Yapabiliriz? (Sonuç) ",
            "body": "2022/03/22 -  “Ey iman edenler! Oruç, sizden öncekilere farz kılındığı gibi, size de farz kılındı. Umulur ki takvaya erersiniz. ” Hâlisane niyetlerle bugüne dek okuduğumuz, tecrübe ettiğimiz hususları, kardeşlerimizin arayışlarına da cevap vermek adına yazdığımız serinin sonuç kısmına ulaştık. Yazılarda yapmadığımız bir ameli tavsiye etmemeye azami gayret ettik. Aşama aşama artışı olabilecek, Ramazan’da temeli atılıp ilerletilebilecek bir hedef çizmeye çalıştık. Çok fazla boş vakti olup da nasıl değerlendireceğini bilemeyen, Kur’an’la daha içli dışlı olmak isteyenlere bir azık olsun istedik. Oruçtan en nihayetinde amaçlanan ayette belirtildiği üzere takvaya erişebilmektir. Bizler ise “takva”yı bazen bizden çok önde ve ihlasla amel eden kardeşlerimizin hayatlarında müşahede ederek anlayabiliyoruz. Zira bir kul ancak kendisinden daha iyi amel edenleri gördükçe ufkunu genişletebilir. Bazı Arap kardeşlerimizin Ramazan’da doğal hayatlarının gereği gibi kıldıkları uzun uzun namazlara, Kur’an üzerindeki tedebbürlerine, içleri titreyerek dua ettiklerine şahit olunca vakti daha güzel kullanınca yapılacak şeyleri görerek insan kendi amelini azımsıyor ve daha da gayrete geliyor. Hedef çıtamızı yüksek tutarsak, onun biraz altına dahi ulaşsak kazançlı oluruz biiznillah. Bütün işler eninde sonunda Allah’a döner. Amelin fazla olması da değil, kabul edilir olması önemlidir. Allah takva sahiplerinin azını çok sayar, çoğa niyet edip başaramayana da niyetinin ecrini verir. Değil midir ki kulun niyeti amelinden hayırlıdır. Sözlerimizde kusur olduysa bize aittir, biz yalnız O’ndan bağışlanma dileriz. Bu Ramazan, hem ümmetçe, hem fert olarak Allah’ın emir ve yasaklarında titizliğin en üst derecesi olan “takva”ya erişme yolunda geçer inşaAllah hepimiz için ve şu ayette olduğu gibi her birimiz kendi hayatlarımızda arzu ettiğimiz çıkış kapılarına ulaşabiliriz. Allah’ın selamı üzerinize olsun. “Kim Allah’a karşı takvalı hareket ederse, Allah ona mutlaka bir çıkış yolu ihsan eder. Ve onu ummadığı yerden rızıklandırır. Kim Allah’a güvenirse O, ona yeter. ” | Kulliyetu Neva "
        }
    
    ,
    
    
        {
            "id": 80,
            "url": "/ramazanda-kuranla-alakamizi-artirmak-icin-ne-yapabiliriz-5/",
            "title": "Ramazan'da Kur'an'la Alakamızı Artırmak İçin Ne Yapabiliriz (5)",
            "body": "2022/03/22 - Ramazan’da Kur’an’la Alakamızı Artırmak İçin Ne Yapabiliriz (5) Ramazan’da evlerimizde teravih namazlarını düzenli bir şekilde büyük oranda ev halkının katılımı ile kılabilmeye çalışmalıyız, bunun için nefislerimizi terbiye etmekte nice fayda var. Elbette herkesin Ramazan’ı idrak edeceği evdeki durumlar değişken olabilir. Tek kişi yaşayanlar, ailesi küçük ya da geniş olanlar, öğrenci evlerinde/yurtlarda kalanlar gibi. Tek kişi olarak yaşayan bir müslüman Nebi (as)’ın itikaf günlerini, ailesinden ayrılarak kendi iç tefekkürüne çekildiği vakitleri kendisine örnek alabilir. Öğrenci evlerinde kalan gençler; kız olsun erkek olsun farketmez içlerinde ehil olanı, ezberi çok ve sağlam olanı öne geçirerek cemaat olabilirler. Yine mesela anne-oğul, anne-kız yaşayan bir aile de cemaat şartını sağlamıştır. Bayanların bayanlara imameti de gelen rivayetlere göre bazı mezheplerde caiz olduğundan bu sevaptan evde kalırken de kimse mahrum olmaz. Cemaatle namaz bireyleri birbirine bağlayan adeta bir tutkal gibidir. Tam bu noktada bir hususa değinmek isteriz. Bize aile içi cemaat namazı hususunda dert yanan bazı kız kardeşlerimiz oluyor. Eşlerinin, babalarının, abi ya da kardeşlerinin imamlık için kendilerinde liyakat görmediklerini, ezberlerinin az olduğunu/okuyuşlarının düzgün olmadığını öne sürerek öne geçmekten çekindiklerini söylüyorlar. Bu duruma her duyduğumuzda ayrı üzülüyoruz. Şu hayatta herşeye vakit bulup da bir erkeğin ya da bayanın Kur’an’ı doğru bir şekilde okumak, anlamak ve ezberlemek hususunda geri kalması ümmet adına üzülmemiz için yetmez mi? - Evvela şunu belirtelim, namazda imamet için ekstra şeylere lüzum yok. Manayı bozmayacak şekilde Fil Suresi’nden sonrasını da bilse bir erkek çekinmeden ailesinin önüne geçer, namaz kıldırır. Bu evvela kavvamlığın bir gereği… - İkinci husus da şu, erkek kardeşlerimizin biraz da kendilerine yönelik şu hayatta ilmî planlarının olması gerekmez mi? Ömür boyu namazlarına katacak ek bir surelerinin olmamasından kendi kullukları adına üzülmeli, Allah’a karşı mahcup olmalı değiller mi? “Geçim derdi” mi, “kariyer saplantısı” mı, “entellektüel çabalarımızın ameli kaygılarımıza baskın gelmesi” mi, nedir ki bu isteksizliğe sebep? “Çalışıyorum, yoruluyorum, vakit bulamıyorum, zihnim almıyor bir yaştan sonra” mazeretleri hiçbir şekilde kabul edilemez. Çünkü tüm bunları kökünden silen her yaştan örneklere her gün şahit oluyoruz. Arap ülkelerinde çok meşhur olan “Kur’an’la Yolculuk” adlı bir belgesel serisinde bizi en etkileyen hafızlık hikayelerinden birisi, Arap ülkelerinde tır şoförlüğü yapan bir amcanın hatıraları idi. Kendisi uzun yollarda sırf dinleyerek hafız olduğunu anlatıyordu programda. Yine bedensel veya zihinsel engelli pek çok kardeşimizin Kur’an’ı nasıl ezberlediğine dair de sayısız örnek var. Hayatlarında Kur’an’a yer açabilmek için okullarını bir seneliğine donduranlar, mesleğe atıldığı halde akşamlarını, sabahlarını biraz daha fazla yorularak değerlendirenler, eşine evlatlarına daha iyi örnek olabilmek için yaşı ilerlemesine rağmen her dönem ezberine ezber katmaya çalışanlar… İşte bir örnek de videolarının çevirisini yaptığımız Dr. İyad Kunaybi. Kendisi farmakoloji alanında doktor, akademisyen, davetçi. Eczacılık tahsilinin akabinde 34 yaşında hafızlığını tamamlıyor ve biz onu tanıdığımızdan bu yana hem ümmete, hem kendi evlatlarına fayda sağlamaya çalışıyor. Yani evvela bir şeyin gerekliliğine ve ihtiyaç olduğuna inanmak lazım, gerisi tamamen azim meselesi. Çocuklarınızın ilerde donanımlı bir Müslüman olabilmesi, imamet görevini yapabilmesi, ümmet adına inisiyatif alabilmesi için evvela ebeveynlerini bu yolda görmeleri çok mühim değil mi? Ümmete fayda sağlamaya, davet çalışmaları yapmaya yoğun şekilde mesai ayıran kardeşlerimizin bu Ramazan’da biraz da nefislerine yatırım yapıp, kendilerinin eksiklerini gidermelerini can-ı gönülden isteriz. Bizim dünyevi ve uhrevi ilimleri bünyesinde toplamış kalifiye elemanlara her zamankinden daha çok ihtiyacımız var. Umarız bu kaygılarımız kalplere ulaşır. | Kulliyetu Neva "
        }
    
    ,
    
    
        {
            "id": 81,
            "url": "/ramazanda-kuranla-alakamizi-artirmak-icin-ne-yapabiliriz-4/",
            "title": "Ramazan'da Kur'an'la Alakamızı Artırmak İçin Ne Yapabiliriz? (4)",
            "body": "2022/03/22 - Ramazan’da Kur’an’la Alakamızı Artırmak İçin Ne Yapabiliriz? (4) Ramazan ayı malum teravih ve gece namazı yönünden de bereketleri katlanan bir mevsim. Kur’an’la ilişkinin namaza yansıyan kısmında ise ezberi artırmak kaçınılmaz. Kur’an eğitiminde evvela hedefimiz yüzüne okuyuşu (mahreç-tecvid) düzeltmek ve sonrasında 30. cüzü ve belli başlı sureleri ezberleyerek sadırlarımızda Allah’ın ayetlerinin bulunmasını sağlamak olabilir. Önceki yazıda tavsiye edilen Ramazan’da birkaç surenin tefsirine yoğunlaşırken, ezberini de bu çalışmaya katmak ne kadar güzel olur. Projemiz daha da düzenli ilerlemiş olur, çünkü ezber, manayı kalbe sabitleyen çok mühim bir araçtır. Ama bunun için sizi birinin dinlemesi önemli. Hedeflediğiniz ezberleri günlük ya da haftada bazı günler eğer evde sizi dinleyecek biri yoksa, whatsapp/skype/ya da direk telefon hattından ehil olan birine dinletebilirsiniz. Çünkü kendi kendinize ezber yapmanız çok kalıcı ve sağlıklı neticeler vermeyebilir, motivasyonu az olur. Şimdilerde Ramazan ayı artık sene içine doğru öne geldiğinden öğrencilerin sınav dönemlerine, çalışan kesimin yoğunluğuna denk gelebiliyor, ezber yapmak için dingin bir ortam sağlanamayabiliyor. Lakin bütün şartlara rağmen kişinin her Ramazan’da birkaç kısa sureyi ya da aşrı olsun gönlüne nakşetmesi hiç de zor değil diye düşünüyoruz. Yardımı her konuda umulacak olan Allah’tır. | Kulliyetu Neva "
        }
    
    ,
    
    
        {
            "id": 82,
            "url": "/ramazanda-kuranla-alakamizi-artirmak-icin-ne-yapabiliriz-3/",
            "title": "Ramazan'da Kur'an'la Alakamızı Artırmak İçin Ne Yapabiliriz? (3)",
            "body": "2022/03/22 - Ramazan’da Kur’an’la Alakamızı Artırmak İçin Ne Yapabiliriz? (3) Ramazan’da ilk bölümde ifade ettiğimiz hatim devam ederken, diğer yapılabilecek Kur’an’a dair bireysel bir üst çalışma ise şu olabilir: Her Ramazan’da bir ya da birkaç sure üzerinde özel olarak çalışmak. Faraza Nebe, Mülk, Yâsin, Kehf, Rahman gibi çok okunan surelerden biri seçilebilir. Ya da yaratılış gayesini kıssalar üzerinden kavramaya yardımcı olan Yûsuf, Enbiya, Tâha, Kasas gibi oldukça akıcı surelerden biri seçilebilir. Veya 30. cüzdeki kısa surelerden bazıları seçilerek, karşılaştırmalı tefsir okuması yapılabilir, internetten bu sureler ile ilgili tefsir videoları dinlenebilir. Bu şekilde tedebbür odaklı okumanın faydası çoktur. Herkesin evinde olmasa dahi internetten pek çok tefsire ulaşma imkanı artık var. Vakte göre birkaç tefsirden, ya da daha çok yoğunlaşma imkanı varsa yedi-sekiz tefsirden, seçilen surenin farklı tefsirlerde işaret edilen yönleri not alınarak tabir-i caizse o sureye dair zihni, kalbi ve ameli bir aydınlanma ile Ramazan’ı bitirmek hedeflenebilir. Bu çalışmaya Ramazan’da başlanırsa bereketi muhakkak seneye de yayılacaktır, zira Kur’an üzerinde yapılabilecek en tatlı ve derinlikli çalışma şekillerinden birisi de bu şekilde sure merkezli çalışmaktır Allah-u alem. Bu şekilde çalışırken insan Abdullah b. Ömer’in Bakara Suresini dört yılda öğrendiğine dair sahih olarak gelen rivayeti çok daha iyi anlıyor. Her Ramazan ayını kendi projemizin bir devamı olarak görerek, her ulaştığımız yıl birkaç yeni sureyle bu şekilde derinlemesine tanışabiliriz. Ramazan’da her gün çalışmak üzere evden çıkanlar ulaşım araçlarında, ev hanımları mutfakta meşgul iken belirledikleri bir kısa ya da uzun sure listesini videolardan bitirebilirler. Bu da uzun vadede bereketi hissedilecek amellerdendir. Tefsir okumalarına yeni başlayacaklar için Sâdi’nin Özlü Kur’an Tefsiri’ni ya da Ali Küçük hocanın Besâiru’l Kur’an’ını veya tefsir videolarını önerebiliriz. Yine M. Beşir Eryarsoy hocanın tefsir derslerinden de daha detaylı eğilmek isteyenler istifade edebilir inşaAllah. | Kulliyetu Neva "
        }
    
    ,
    
    
        {
            "id": 83,
            "url": "/ramazanda-kuranla-alakamizi-artirmak-icin-neler-yapabiliriz-2/",
            "title": "Ramazan'da Kur'an'la Alakamızı Artırmak İçin Ne Yapabiliriz (2)",
            "body": "2022/03/21 - Ramazan’da Kur’an’la Alakamızı Artırmak İçin Neler Yapabiliriz (2) Kur’an’a yaklaşım ve ondan istifade edebilmek kişinin bu yola rağbeti ile çok alakalı. Bunu tıpkı güzel bir sahil kenarına gelmiş de denizin güzelliği ve ihtişamı karşısında ne yapacağını düşünen dört çeşit insanın haline benzetebiliriz. a) Birinci gruptakiler denizin uzaktan güzelliğine öyle hayran kalırlar ki, kenarda oturup izlemeyi en büyük mutluluk sayarlar. Onların ne sahile inip kumlara basmak gibi, ne bir parça olsun ayaklarını suya girdirmek gibi bir istekleri vardır. İzlemeyi “yegâne mutluluk” olarak gördükleri için bir adım öteye geçmenin tadına kolay kolay ikna olmazlar, bu onlara zahmetli bir uğraş olarak da gelir. İşte onlar Kur’an’ı yüzünden okumakla mutluluk duyan kimselere benzerler. İzleyici olmanın tüketen grubuna dahil iseler bir süre sonra bu seyir onları sıkmaya, monoton gelmeye başlayacaktır. Ama Yaratanın kudretini görüp de seyreden muhlis bir izleyici iseler, niyetleri oranında amelleri onları bir sonraki aşamaya taşıyabilir, ecirleri de Allah’a aittir. b) İkinci gruptakilere gelirsek, onlar uzaktan izlemekle tatmin olamayanlar, yaklaşanlar, denizin görkemi karşısında kendilerini kumların üzerinde bulanlardır. Dalgalar peş peşe geldikçe gönülleri şâd olur ama hırçın bir dalga gelse ürkerek kaçarlar, avuçlarını suya girdirdikleri yerde irili, ufaklı parlak güzel taşlar görünür, sonra alışarak dizlerine kadar biraz biraz suya giriverirler ama bir öteye gitmek için ehliyetleri yoktur, zira yüzmeyi bilmezler. Aslında biraz emek verseler olabilecek bir çabaya girmek gözlerini korkutur. Bu kadar mutluluk ve deniz istifadesi de onlar için yeterlidir. Topladıkları göz alıcı birkaç taş ve deniz kabuğu da onlara kâfi gelmiştir. Onları yanlarına alır ve denizin güzelliğini onlar üzerinden anlatmaya koyulurlar. Bu grup Kur’an’ı yüzüne okumaya, meal okumasını da ekleyenlere benzerler. Denizin ne olduğuna dair hissiyatları görme duyusunun ötesine geçmiştir, dokunarak, içine biraz olsun girerek tat alma melekelerini harekete geçirmişlerdir. Sûreleri tanımaya, içeriklerine vakıf olmaya başlamışlardır. Ancak zevkli bir çabanın başlangıcı ile yetinirler. c) Üçüncü gruptakiler, yüzmeyi bilenlerdir. Onlar zahmet çekerek, emek vererek aldıkları yüzme eğitiminin neticesinde denize açılmayı başarmışlardır. Ayakları yerden kesilip, kulaç attıkça denizi kucaklıyor gibi bir özgürlük duygusunun mutluluğu sarar içlerini, başlarını suya daldırdıkça bambaşka bir âlemin güzelliğiyle dilleri tutulmaya başlar. Sahilden uzaklaştıkça güzellik artmaktadır sanki onlar için. Bir yanda gökyüzüyle başbaşa kalmak gibi bir mutlulukla coşarlar, diğer yanda ayaklarının altında derinlemesine uzanan bir âlemin keşfedilmeyi bekleyen binbir esrarına şaşırırlar… Bazen rengarenk bir grup balık sürüsü geçer ayaklarının altından, bazen dalgaların üstünde şen şakrak dolaşan martılarla dost olurlar. Onlar, Kur’an’ın indiği mübarek lisan Arapça’yla dost olmuş, zengin kelime dünyasına girmiş, edebi tasvirindeki incelikleri, belagatindeki güzellikleri tatmaya başlamış, Kur’an’ın tefsiriyle ve anlaşılmasına yardımcı olan diğer ilimlerle tanışmış olanlardır. Artık meal okumaya hacet duymadan yüzüne okurken Kur’an’ı anlarlar, her bir durağında hayretle durup şaşırırlar, zevkini daha nasıl artıracaklarının tefekkürüne dalarlar. Ama onlar için bir ileriye geçme imkanı da varken, edindikleri ile yetinip tembellik ederlerse, ilmin afeti olan unutmak, az bir şeyle şöhrete kapılmak tehlikelerine maruz kalmaları kaçınılmazdır. d) Dördünce grup ise dalgıçlardır. Onlar deniz sevgilerini ispat etmiş, en çok yorulmuş, en çok ter dökmüş, çeşitli antrenmanlarla, ekipmanlarla haftalarca, aylarca, yıllarca bu seviyeye gelebilmek için çaba sarf etmişlerdir. Denize içlerine çekercesine bir muhabbetle bakarlar, hiçbir sığlık onları tatmin etmez. Kimselerin nüfuz edemeyeceği derinliklere inmekten hazzederler. Onlar derine daldıkça kimsenin çıkaramadığı inciler çıkarırlar. Bunlar Kur’an’ı anlamaya en çok emek dökenler gibidirler. Gecelerini gündüzlerine katarlar, bir ayet grubu, bazen bir kelime üzerinde saatlerce çalışarak, Rablerinin muradını anlamaya çabalarlar. Onlar asırlardır hep var olagelmiş, bazen dönemlerinde değerleri bilinmeyen kutlu bir azınlıktır. Bize cilt cilt tefsir eserleri ulaşmış ulemamızın hepsi Kur’an’ın dalgıcı oldukları için bize böyle bir miras bırakabilmişlerdir. Onlar yâdı silinmeyen, üzerine eklenebilir bir güzellik bırakmışlardır bize. Haklarını vererek çıkardıkları incilerin değerini olsun bilip, okuyabilmek ve onların yolundan gidebilmek nasip olsun inşaAllah hepimize… Bu dört grubun hiçbirinin niyetini, amelini, Hak katındaki yerini sorgulamaksızın sadece Kur’an üzerindeki gayretin aşamalı bir seyir takip ettiğini bir teşbih üzerinden ifade etmek istedik. Rabbimiz her aşamayı ihlasla, tefekkürle deryanın kadrini bilmeye yönelik geçebilmeyi nasip etsin. | Kulliyetu Neva "
        }
    
    ,
    
    
        {
            "id": 84,
            "url": "/ramazanda-kuranla-alakamizi-artirmak-icin-neler-yapabiliriz-1/",
            "title": "Ramazan'da Kur'an'la Alakamızı Artırmak İçin Ne Yapabiliriz? (1) ",
            "body": "2022/03/21 - Ramazan’da Kur’an’la Alakamızı Artırmak İçin Neler Yapabiliriz? (1) Bismillahirrahmanirrahim… Mübarek ayın gölgesi yeniden düşüyor üzerimize elhamdülillah.  Ramazan’ı bireysel bazda daha verimli geçirebilmek için derdini yüklendiğimiz birkaç hususu da belirtmek maksadıyla hazırladığımız bir yazı dizisini paylaşacağız inşaAllah. Biz bu yazı dizisi ile daha çok “Ramazan’da Kur’an’la Alakayı Artırmak İçin Neler Yapabiliriz?” sorusuna cevap aramaya çalışacağız. Oruç, sadaka, zikir gibi diğer ibadetlerin faziletlerine bu bağlamda değinmeyeceğiz. Gönlümüzdekiler Ramazan’a anlar kala yüreklere dokunur ve faydaya dönüşürse ne mutlu bize. *** Ramazan, evvela “Kur’an ayı” sıfatına layık bir biçimde en yoğun şekliyle Kur’an’a ve Kur’an’ı daha iyi anlamaya yönelik ilimlere dair farklı okumalarla geçirilse en ziyade fayda sağlanmış olur diye düşünmekteyiz. “Tam bir aylık” özel ve süreli bu dönemi dağınık bir zihin, toparlanamamış işler ve okumaları bir kenara bırakarak imkan nisbetinde saf Kur’an öğrencisi olabilmeye ayırmak çok mühim. Herkesin bu Ramazan’da hedefi kendisinin Kur’an seviyesini bir üst basamağa çıkarmak olursa bu hedef de motivasyon için fayda sağlar. Tecvidden tertile uzanan bir hedef silsilesi… Bizim toplumumuzda Ramazanlarda genel olarak mukabele geleneği mevcut. Ancak bu noktada bazen ifrat ve tefrite varan davranışlar olabiliyor. Ya anlamadan sadece Arapça hatim, ya da ona tepki olarak doğan “sırf meal hatmi” yapılıyor ki bu şekilde iki faydadan birinden mahrum kalınıyor. Hatim yapmak Ramazan’da, Kur’an’a toplu ve bütüncül bir bakış sağladığı için faydalı, yoksa hatmi gayesinden koparıp, sayıya endeksleyerek kutsamak maksadıyla değil. 1) Bunun tartışmasına hiç girmeksizin hem gönüllerin pasını vahyin indiği mübarek lisan ile silmek için günde en az bir cüz Arapça’sından, hem de asgari düzeyde anlayabilmek için mealinden bir bütün Kur’an hatmi yapmaya azmetmeli. Bu ilmî bir altyapısı olan ya da olmayan her Müslüman’ın Ramazan’da günlük hedefi olabilir. Kur’an’ı Arapça aslından okuma ve dinlemenin gönülleri yumuşatan, sükunet veren, vahyin indiği ânı ve mekanı hissetmeye vesile olan bir faydası da vardır. Okuması yavaş olanlar da kıraatini sevdikleri bir kâriden günlük bir cüz dinleyip, onu takip edebilirler. Bir cüzü aynı anda okumakta güçlük çekenler sabah ve akşam onar sayfa, ya da beş vakit namaz akabinde dörder sayfa şeklinde okuyarak da güne yayarak hatmi kolaylaştırabilirler. 2) Gücü, vakti ve imkanı olanlar için bu günlük cüzlerin okunması aile üyeleri ile birlikte sahur ya da iftar sonrası yapılabilir. Ki bu amelin, ailenin ve o yuvada varsa yetişen evlatların geleceğine dair faydaları saymakla bitmez. Yaşı küçük de olsa yavrular ebeveynlerinin Ramazan’da ekstra bir gayrete girerek farklı bir amel yaptığını gördüklerinde bu zihinlerine kazınan ve onları sonrasında besleyen güzel bir bilinçaltı mesajı olacaktır. Elbette ailenin katılımı ile hatim yapmak, bu tarz bir birlikteliğe alışmamış, hep bireysel yaşamaya alışmış fertler için başlangıçta zor olsa da, bereketi görüldükçe biiznillah kolaylaşacaktır. En fazla bir saat sürecek bu hayırlı amelle kendimizin ve ailemizin seneye yayılacak bir bereket elde etmesine vesile olabiliriz. | Kulliyetu Neva "
        }
    
    ,
    
    
        {
            "id": 85,
            "url": "/web-sitemiz-hizmete-girdi/",
            "title": "Web Sitemiz Hizmete Girdi!",
            "body": "2022/03/13 -  Bismillah. Bir hedefimizi daha gerçekleştirmemizi nasip eden Rabbimize hamdolsun. 🌿 2010 yılından bu yana çeşitli sahalarda yaptığımız çevirilerimizi, ders ve faaliyetlerimizi arşiv niteliğinde bulundurmamıza imkan sağlayacak olan ve uzun süredir ihtiyacını hissettiğimiz web sitemiz çok şükür yayına girdi. Artık yazı ve çevirilerimize sosyal medya kullanmayanların da rahatça erişebilmesi, kategoriler üzerinden aradığını bulup, link paylaşabilmesi mümkün olacak. Site vesilesiyle doküman paylaşımı da kolaylaştığından faydalı olacağına inandığımız Arapça-Türkçe pdf kitap ve dosyaları da inşaAllah ilerleyen zamanlarda paylaşacağız. Bir de teşekkürümüz var: Değerli vaktinden vererek, ciddi bir emekle sitemizi kuran, ailevi ve işle ilgili yoğunluklarına rağmen arzu ettiğimiz şekilde titizce hazırlayan kıymetli kardeşimiz, teknik danışmanımıza huzurunuzda teşekkür ve dua etmek istiyoruz. Rabbimiz, bu ameli kendisinden sadaka-i cariye olarak kabul buyursun, faydalanan her kişinin duasına onu da katsın. Bu şekilde kabiliyet ve yeteneklerini hayır işlerinde kullanan kardeşlerimizin de sayısını artırsın. Sitemizin hayra vesile olmasını diliyor, sizlerin de hayır dualarını ve ziyaretlerini bekliyoruz. www. kulliyetuneva. com "
        }
    
    ,
    
    
        {
            "id": 86,
            "url": "/kurani-yoldas-edin/",
            "title": "Kur'an'ı Yoldaş Edinin",
            "body": "2022/03/13 - Rasûlullah sallallahu aleyhi ve sellem şöyle buyurmuştur: “Kıyamet gününde Kur’an’ın dostu olan, onu yoldaş edinen kimseye şöyle denilecektir: ‘Oku ve yüksel. Şüphesiz senin merteben, okuduğun âyetin son noktasındadır. ” İmam Suyuti -Allah ona rahmet etsin- şöyle demiştir: “Kur’an’ın dostu; onu kimi zaman ezberleyerek kimi zaman okuyarak kimi zaman da düşünerek ve amel ederek, sabır ve özenle ona yoldaşlık edendir. ” Hangi arkadaşlık, Kur’an’ı arkadaş edinmekten daha büyüktür? Kur’an’dan uzaklaştığında içinde bir özlem ve uzaklık duyuyor musun? Bir gün Kur’an’ı okumadan geçtiğinde kendinde bir eksiklik hissediyor musun? Kur’an-ı Kerim’i öğretmek ve öğrenmek, okumak ve tefekkür etmek, tek başına ve birlikte mütalaa etmek hüzünlere teselli, hastalıklara şifadır. Kur’ân sohbeti ve dersleri, cennet bahçeleridir, huzur ve sükunet sahiplerinin göz nurudur. Sahabiler ve onları hayırla takip edenler, -Allah onlardan râzı olsun- Kur’ân-ı Kerîm’e yoldaşlık etmeye, peşinden ayrılmamaya, tek başlarına ve birlikte onu mütalaa etmeye kendilerini adamışlardı. | Çeviri: Kulliyetu Neva "
        }
    
    ,
    
    
        {
            "id": 87,
            "url": "/ramazana-hazirlik/",
            "title": "Ramazan'a Hazırlık",
            "body": "2022/03/12 -  Ramazan’a hazırlık niyetiyle başlayıp, hayat boyu alışkanlık hâline getirilecek ibadetlerden bazıları:  Farz namazları “vaktinde” kılmak Namazı mescitte cemaatle kılmak İftitah tekbirine yetişmek (imamın namaza başlama tekbirini duyup hemen namaza katılmak) Namazı huşû ile kılmak Vitir namazını eda etmek Farz namazlardan önce ve sonra kılınan sünnet namazlara devamlı olmak Geceleyin teheccüde kalkmak Duha (kuşluk) namazı kılmak Gizli nafile ameller yapmak Pazartesi ve Perşembe günleri oruç tutmak Eyyamu Biyd’de (her hicrî ayın 13, 14 ve 15. günleri) oruç tutmak Kalbe ve diğer azalara, onları günahtan korumak suretiyle oruç tutturmak Kur’an’dan günlük okuma miktarı belirlemek (en az bir cüz) Kur’an üzerinde derinlemesine düşünmek ve bu hususta çalışmalar yapmak (Kur’an üzerinde düşünmenin kolay olması için kısa bir tefsir okunabilir) Sabah-akşam zikirlerini, uyumadan önce ve uyandıktan sonra yapılan zikirleri alışkanlık haline getirmek Namazdan sonraki zikirleri yapmak Düzenli olarak günlük istiğfar etmek (Allah’tan bağışlanma dilemek) Bâki kalacak, ecirler kazandıracak zikirlerden günlük olarak yapmak (La ilahe illallah, Allahu Ekber, Elhamdulillah, Subhanallah…) Düzenli olarak Allah Rasulu’ne -sallallahu aleyhi ve sellem- salavat getirmek Allah’a düzenli olarak dua edip, yakarışta bulunmak Nefsi, tevbe etmek ve Allah azze ve celle’ye yönelmek hususunda eğitmek Nefisle mücadele etmeye ve onu itaate yönlendirmeye çalışmak Kalbe özen göstermek ve iyileşmesinin yollarını bulmak Nefis muhasebesi yapmak ve bunu düzenli hâle getirmek| Bu yazı, Neva talibelerinden Seda Ünel tarafından çevrilmiştir.  Metin, Ramazan’a hazırlık programı kapsamında çalışmalar yapan farklı ülkelerden pek çok davetçi hocanın katkı sağladığı tamayyuzcenter. com sayfasından alınmıştır. #nevaramazanahazırlık "
        }
    
    ,
    
    
        {
            "id": 88,
            "url": "/saban-ayi/",
            "title": "Şaban Ayı",
            "body": "2022/03/11 - Şaban Ayı ✿ Şaban; hicri aylardan birinin ismidir. Bu şekilde isimlendirilmesinin sebebi; kelimenin “dağılmak, ayrılmak” manasından hareketle Şaban ayında Arapların su aramak maksadıyla etrafa dağılması yahut da bu ayda savaş niyetiyle civara yayılmalarından ötürüdür. Bir görüşe göre ise, Recep ve Ramazan ayları arasında olduğu için bu adı almıştır. Şaban ayı haram aylardan değildir.   Şaban ayında orucu artırmak dışında başka bir amelin faziletine dair rivayet mevcut değildir. Ancak genel olarak yapılan bütün salih ameller elbette ki bu ayda da Allah’a yükselir. Aişe’nin (r. anha) şöyle dediği rivayet edilmiştir: “Rasûlullah (sav)’in Ramazan ayı dışında hiçbir ayı tamamen oruçlu geçirdiğini görmedim ve Şaban ayı kadar başka bir ayda çokça oruç tuttuğunu da görmedim. ” (Buhârî ve Müslim) Müslim’in, Aişe’den (r. anha) başka bir rivayetine göre: “Rasûlullah (sav) Şaban ayının az bir kısmı hariç tamamında oruç tutardı. ” İbn Receb (ra) şöyle demiştir: “Şaban ayında tutulan oruç, haram aylarda tutulan oruçtan daha faziletlidir. Ramazan ayının hemen öncesinde ve sonrasında tutulan oruçlar da nafile oruçların en faziletlisidir. Bu oruçlar tıpkı farz namazların öncesinde ve sonrasında kılınan sünnet namazlar gibidir. Nasıl ki bu sünnet namazlar farzlarda ki eksiklikleri tamamlıyorsa, Ramazan ayının öncesinde ve sonrasında tutulan oruçlar da bu şekildedir. Bir de sünnet namazlar nasıl ki diğer nafile namazlardan faziletçe üstünse, Ramazan’dan hemen önce ve sonra tutulan sünnette tavsiye edilmiş oruçlar da Ramazan ayına daha uzak bir ayda tutulan oruçlara göre daha faziletlidir. ” Yine İbn Receb şöyle demiştir: “Şaban ayı; Ramazan ayının mukaddimesi gibi olduğundan, Kur’an tilaveti ve oruç gibi ibadetler Ramazan’a hazırlık niteliğinde olması hasebiyle bu ayda da meşru kılınmıştır. ”  Seleme bin Kuheyl: “Şaban ayı Kur’an’ı çok çok okuyanların (kurrâ) ayıdır. ” demiştir. Amr bin Kays, Şaban ayı girdiği zaman dükkanını kapatır ve kendisini tamamen Kur’an okumaya verirdi. *** | Yazı, Neva tâlibelerinden Büşra Savran tarafından çevrilmiştir.  • Metnin büyük kısmı İbn-i Receb’in Letâifu’l Meârif adlı eserinden derlemedir. "
        }
    
    ,
    
    
        {
            "id": 89,
            "url": "/allaha-kitabini-ezberleme-konusunda-soz-vermis-herkese-ceviri/",
            "title": "Allah'a, Kitabını Ezberleme Konusunda Söz Vermiş Herkese (Çeviri)",
            "body": "2022/03/10 -  Allah’a Kitabını Ezberleme Konusunda Söz Vermiş Herkese Niyetini tazele, Allah’a (cc) tevekkül et, bu yolda sebat et. Kur’an ile olan yolculuğun seni zayıf iradeli biri iken zirvelere taşır.  Nefsin sana ezber yapmak çok zor derse ona: “Andolsun ki biz Kur’an’ı öğüt alınsın diye kolaylaştırdık, öğüt alan yok mu ?” (Kamer, 17) de.  Hiç vaktinin olmadığını söylerse ona: “Ey iman edenler! Ne mallarınız, ne de evlatlarınız sizleri Allah’ın zikrinden alıkoymasın. Her kim bunu yaparsa işte onlar hüsrana uğrayanların ta kendileridir. ” (Münafikun, 9) de.  Senin niyetin Allah rızası değil, derse “Rabbim niyetimi düzelt. Açığa vurduklarımı hayırlı kıl. Gizlediklerimi de açığa vurduklarımdan daha hayırlı kıl” diyerek dualarında yardım dile.  Kendinde gevşeklik hissettiğinde, “Ey Yahya! Kitab’a vargücünle sarıl. ” (Meryem, 12) de.  Nefsin uyumanı söylediğinde, “Onlar geceleri pek az uyurlardı. ” (Zariyat, 17) de.  Ezberlediklerini ileride unutacaksın dediğinde “Sabret çünkü Allah iyi davrananların mükafatını zayi etmez. ” (Hud, 115) de.  Ezberlemen ve tekrar etmen artık yeterli dediğinde; “Bizim uğrumuzda çabalayanlara gelince elbette onları yollarımıza eriştireceğiz. Kuşkusuz Allah iyi davrananlarla beraberdir. ” (Ankebut, 69) de.  Kur’an ezberlemenin zor olduğunu düşünüyorsan, cennete giden yolun kolay olduğunu zannetme. O cennet ki en yüce mertebeleri Kur’an hafızları içindir.  Kur’an yolculuğun esnasında kalbini temizleyen, iç alemini arındıran, mertebeni yücelten Rabbani havayı soluyacaksın. “O halde yarışanlar bunun için yarışsınlar. ” (Mutaffifin, 26) Kur’an’ı hayatın, hayatını Kur’an kıl! | Bu yazı Neva talibelerinden Fatma Zehra Yaman tarafından çevrilmiştir. "
        }
    
    ,
    
    
        {
            "id": 90,
            "url": "/kuran-ezberi-hususunda-tavsiyeler/",
            "title": "Kur'an Ezberi Hususunda Tavsiyeler",
            "body": "2022/03/10 -  Kur’an’ı Nasıl Ezberlersin?  Ciddi ve sebatkâr ol.  Tekrarı çoğalt.  Kur’an’ı hayatının önceliği kıl.  Meşguliyetin çok olsa da tekrara azimle devam et.  Tecrübeli hafızlara ezber hususunda danış.  Ezbere en kolay sûrelerden başla.  Arada rahatla, dinlen, teneffüs al.  Su içmeyi artır.  Mutedil bir şekilde spor yapmaya devam et.  Aklını iyi bir şekilde besle.  Yeterli miktarda uyu.  Tekrarı ve sağlamlaştırmayı sıklaştır.  Boşa giden dakikaları faydalı hâle getirmeye nefsini alıştır.  Ezberde ihlaslı olmak için Rabbinle sürekli ahdini tazele.  Ezberin hakkında konuşma. | Abdullah b. Muhammed et-Tıvâle | Bu yazı Neva hâfizelerinden Şeyma Nur Başaran tarafından çevrilmiştir. #neva_hafızlık "
        }
    
    ,
    
    
        {
            "id": 91,
            "url": "/cuma-hutbeleri-ne-zaman-dirilecek/",
            "title": "Cuma Hutbeleri Ne Zaman Dirilecek?",
            "body": "2022/03/09 - Müslüman Ülkelerdeki Zorunlu Hutbelerin Konularını Seçenlere Yönelik Bir Soru: Cuma hutbesinin konusu ne zaman “kötülüğü reddetmek” olacak? Ne zaman “zayıf bırakılmış, çaresiz insanlara yardım etmek” olacak? Ne zaman “zulme karşı durmak” olacak? Ne zaman “İslam’ın izzeti” olacak? Ne zaman “Allah için sevmek ve Allah için buğzetmek (velâ ve berâ) ve İslam’a muhâlif olan akidelerin hepsini inkâr etmek” olacak? Ne zaman “İslam’ın siyasî ve iktisâdî hayatı, savaşı ve barışı kapsayıcılığı” olacak? Ne zaman “yöneten ve yönetilenler ayırt edilmeksizin Allah’ın emirlerine itaatin gerektiği ve Yaratan’a isyanda yaratılana itaatin olmadığı” olacak? Ne zaman bütün hatiplerden yüce Allah’ın şu ayetini açıklamalarını isteyeceksiniz: “Ey Rasûl! Rabbinden sana indirileni tebliğ et!” (Yani sana indirileni istisnasız bir şekilde ilet. ) Ve ayetin devamı: “Eğer bunu yapmazsan risalet görevini yapmamış olursun. ” (Mâide, 67) Ne zaman bütün hatiplerden ehli kitabın kendi kitaplarına yaptıkları muameleyi Allah’ın kınadığı şu ayetleri açıklamalarını isteyeceksiniz: “(Parça parça) kâğıtlar üzerinde yazılı kılıp (bir kısmını) açıkladığınız ve çoğunu gizleyip göz ardı edip sakladığınız kitabı (Tevrat’ı) kim indirdi?” (En’am, 91) “Yoksa siz kitabın bir kısmına inanıp bir kısmını inkâr mı ediyorsunuz?” (Bakara, 85) Eğer ortak hutbenin gayesi gerçekten organize hareket edilmesini sağlamak ve bu mühim şiarı bozmak ve ruhunu öldürmek değilse o halde söyleyin bize ne zaman hutbede bu konuları duyacağız? | Dr. İyad Kunaybi | Bu yazı Neva tâlibelerinden Fatma Varol tarafından çevrilmiştir. #iyadkunaybi #talibeceviri سؤال لمن يختارون مواضيع الخطب الإلزامية في كل من بلاد المسلمين: متى سيكون موضوع الخطبة: إنكار المنكر؟ متى سيكون: نصرة المستضعفين؟ متى سيكون: رفض الظلم؟ متى سيكون: عزة الإسلام؟ متى سيكون: الولاء والبراء وإبطال كل العقائد المخالفة للإسلام؟ متى سيكون: شمولية الإسلام للحياة السياسية والاقتصادية والسلم والحرب؟ متى سيكون: وجوب خضوع الحاكم والمحكوم سواء لأمر الله، وأن لا طاعة لمخلوق في معصية الخالق؟ متى ستعممون على الخطباء أن يشرحوا معنى قول الله تعالى: (يا أيها الرسول بلغ ما أنزل إليك من ربك) أي كل ما أنزل دون استثناء…وتتمة الآية: (وإن لم تفعل فما بلغت رسالته). متى ستعممون عليهم أن يشرحوا ذم الله لما فعله أهل الكتاب بكتابهم: (تجعلونه قراطيس تبدونها وتخفون كثيرا)…وقوله تعالى: (أفتؤمنون ببعض الكتاب وتكفرون ببعض)؟ إن كانت الغاية من الخطبة الموحدة هي التنظيم بالفعل، وليس إفساد هذه الشعيرة وقتل روحها، فليتكم تخبروننا متى سنسمع هذه المواضيع. د. إياد قنيبي "
        }
    
    ,
    
    
        {
            "id": 92,
            "url": "/kuran-mi-ezberleyeyim-baska-ilimler-mi-ogreneyim-ceviri/",
            "title": "Kur'an mı Ezberleyeyim, Başka İlimler mi Öğreneyim? (Çeviri)",
            "body": "2022/03/09 - “Kur’an mı ezberleyeyim, başka ilimler mi öğreneyim?” Bazı dostlar bu soruyu soruyorlar. İşte cevabı; aslında Kur’an ilmin ta kendisidir. Allah Teala Peygamberimiz sallallahu aleyhi ve sellem’e “Sana ilim geldikten sonra onların hevalarına uyarsan Allah’tan (Allah’ın cezasından) seni kurtaracak ne bir yardımcı vardır, ne de koruyucu” (Rad,37) derken ve diğer başka ayetlerde de Kur’an’ı bu şekilde “ilim” olarak isimlendirmiştir. Peygamber Efendimiz’e ilimden her ne geldiyse o Kur’an’dır. Bu sebeple “Kur’an mı ilim mi” denemez. Aksine Kur’an ilimlerin başı ve anahtarıdır. İlimler ise Kur’an’ı şerh ederler ve tafsilatlı şekilde açıklarlar. Ama akıllarda bir soru kalıyor: “Biliyorum ki ideal olan; Müslümanın cehaletten kurtulmak ve daveti basiret üzere yerine getirmek için ihtiyaç duyduğu ilimlerden asgari düzeyde öğrenmesi ve bununla birlikte Kur’an’ı hıfz etmesidir. Lakin öğrenim veya çalışma şartları, hayatın sorumlulukları ile beraber ona ayırabileceğim vakit sınırlı. Peki, ben bu vakte Kur’an ezberimi mi sığdırmalıyım yoksa tefsir, hadis, fıkıh ya da başka şer’i ilimleri öğrenmeyi bunun önüne mi almalıyım?” Bu durumdaki -kız ve erkek- kardeşlerime tavsiye edeceğim denge şudur: 1- Ayetleri tedebbür ve tefekkür etmek ve manasının sana gizli kaldığı yerlerde tefsir okumak. 2- Delil getirme yeteneğini geliştirmek. Bu sayede karşılaştığın herhangi bir durumda ya da önünde bir anlaşmazlık olduğunda ya da sana bir soru veya şüphe yönelttiğinde ya da kendi nefsini sağlamlaştırmak istediğinde veya başkalarına öğüt vermek istediğinde o duruma uygun ayeti zihnine getirebilirsin. Ki bu gerçekten çok önemli, hatta en önemli maksattır. 3- En azından bazı sureleri sağlam bir şekilde ezberlemek. Namazda huşu sağlamana yardımcı olması için kıraatini çeşitlendirmek, ulaşım esnasında okumak ya da ruhun Allah’ın kelamına susadığı vakitlerde ya da kalbi Kur’an’dan uzak olan insanların saçma sapan fikirlerle hatta belki de vesveselerle heder ettiği vakitlerde okumak için ezberlemek. Ben bu şekilde bir çalışmanın Kur’an hıfzına -ki bununla sürekli meşgul olanlar genelde gevşekliğe ve bezginliğe düçar oluyorlar- giriş mahiyetinde olduğuna inanıyorum. - Şunu da ilave edelim ki günlük olarak kişinin Kur’an’dan belli bir miktarda muhakkak okuması gerekir. Çünkü Kur’an, suyun fidana hayat olduğu gibi kalplere hayat verir.  Eğer biri derse ki; “Bu yukarıda zikrettiğin şeyler için vakit çok az. ” Ben de ona derim ki; günlük olarak WhatsApp’da ve internet sitelerindeki sohbetlerde ve saçma sapan pek çok konuda ne kadar vakit kaybettiğini düşün. Ki bu sohbet ve saçma konular sonrasında susuzluk hissin artar ve bir de bunun ardından göğsünün daralmasından ve boşluk hissinden ötürü şikayet etmekle vakit kaybedersin… O halde düşün, vaktinin olduğunu göreceksin… Allah en iyisini bilir… | Dr. İyad Kunaybi | Bu yazı Neva talibelerinden Seda Ünel tarafından çevrilmiştir. "
        }
    
    ,
    
    
        {
            "id": 93,
            "url": "/eksiklik-duygusu/",
            "title": "Eksiklik Duygusu",
            "body": "2022/03/07 - Bu dünya hayatında isteği, duası, arzusu artık bitmiş, tamamlanmış bir insan bulmak kâbil midir? Hep ulaşmayı arzu ettiği limanda artık karar kılan, sükûnete ulaşan, “İşte şimdi oldu, bu kadarı yetti. ” deyip kanaat eden kimse var mıdır? Bizler vardığı her menzilde başka menzillerin hayalini kuranlarız. Eksiklik duygusunu üzerinden bir türlü atamayanlarız. Hamlığı bir türlü geçmeyen, olgunlaşamayanlarız. Kemâle ermek ihtiyacı bizim içimizde hiç bitmeyen bir yolculuk olarak sürüp gidecek. Hep arayacağız, arayacağız, arayacağız. Aradığımızı bulmakla tatmine ulaşacağımızı bilip bilmeden arayacağız. Sonra koyduğumuz hedefe varmanın süreli zevkini tadacağız, duaların kabulünün ümidiyle dolacağız ve kısa süre sonra yine içimizde bir boşlukla başka yolların yâdına dalacağız… Belki bir gün ancak Cennet’e adım atarsak asıl bulmanın ne olduğunu kavrayacağız. Çünkü kemâl sıfatlara sahip olan sadece Allah azze ve celledir. Hiçbir beşere dört başı mamur bir hayat bahşedilmemiştir. Noksanın olmadığı yurt ancak Cennet yurdudur. O halde bizi yaratanımıza bağlayan, esas yurdumuzla alakamızı diri tutan eksikliklerimizi sevelim. O eksiklik diye nitelediklerimizin bizdeki “ben”i nasıl derinleştirip, başkalaştırdığını görelim. Seferîliğin her haline hüsn-ü kabul gösterenlere selam olsun. #nevamuallime "
        }
    
    ,
    
    
        {
            "id": 94,
            "url": "/ulvi-bir-gaye-ugruna-yasayan-ornek-bir-aile/",
            "title": "Ulvi Bir Gaye Uğruna Yaşayan Örnek Bir Aile",
            "body": "2022/03/07 - Hayatlarını bir gaye uğruna yaşayan iyi bir aile tanıyorum. Beyefendi de, hanımefendi de kıymetli iki eğitimci… Bu; evlerindeki uyum, çocuklarının ahlakı, din ve dünya işlerindeki başarılarında -öyle olmasını umuyoruz- kendisini gösteriyor. Bu kıymetli hanım doktor, geçtiğimiz “Dünya Kadınlar Günü” olarak bilinen günde feminist eğilime karşı şöyle bir yazı yayınladı: “Dünya Kadınlar Günü’nde kadın olmayı sevdiğimi itiraf ediyorum. Hâlâ ailemle ilgilenmeyi ve onlara sevdikleri şeyleri mutlu bir şekilde pişirmeyi seviyorum. Temizlik, çamaşırların yıkanması ve katlanması gibi işlerde evimle ilgilenmeyi seviyorum. Yavrularımın tırnaklarını kesmeyi, derslerini ve ilmi çalışmalarını takip etmeyi seviyorum. Hâlâ evi havalandırmayı, güzel kokular sıkmayı ve camları parlatmayı seviyorum. Rafları düzenlediğimde, renklerine göre dizdiğimde mutlu oluyorum. Hâlâ ailemi bir araya getirmeyi, onlar için dünyanın kasvetinden uzaklaştıkları bir sığınak olmayı seviyorum. Eşim uyusun ve biraz dinlensin diye sessizliği sağladığımda rıza ve başarı duygusu hissediyorum. Eşim benden hoşnut olduğunda huzur ve sükûnet duyuyorum. Hâlâ tüm bu ayrıntılara âşığım. Peki ben normal miyim yoksa başıma bir iş mi geldi? Bahsi geçen hususlar, benim haklarımı bilmediğim anlamına gelmez. Benim toplumsal, ilmi başarılarımın olmayacağı anlamına da gelmez. ” Gençleri evlilikten ve kale gibi aileler kurmaktan soğutan olumsuz örneklerin paylaşılmasının yayıldığı bu dönemde bunları teşvik ediyoruz ki güzel örnekleri yayalım. Dr. İyad Kunaybi Kadın Serisi 16. Bölümden… #kadınserisi #iyadkunaybi Bölümün Tamamını İzlemek İçin Tıklayın: &nbsp;&nbsp;"
        }
    
    ,
    
    
        {
            "id": 95,
            "url": "/gercekten-eksiklik-mi/",
            "title": "Gerçekten Eksiklik mi?",
            "body": "2022/03/06 - Gerçekten eksiklik mi? Bazen insanî kaygılarımızın, toplum dayatmasının veya gönüllerimizdeki arzuların neticesi olarak bürünemediğimiz bazı rollerin üzüntüsünü yaşayabiliyoruz hayatta. Biz eksiklik olmadığını hissetsek bile çevremiz eksik hissettirebiliyor ve zamanla bu bir baskıya dönüşebiliyor. Mesela orta yaşlarda vefat eden bir büyüğümüzün cenaze merasiminde “Yavrularını evlendiremedi, dede olamadı, torunlarını göremedi. ” diye, genç yaşta vefat eden bir kardeşimizin ardından “Annesi, babası çocuklarına doyamadı, okulunu bitiremedi vs. ” diye yakınmalar olabiliyor. Çocuk sahibi olamamakla imtihan yaşayan kardeşlerimize incitici davranılabiliyor. Hakeza evlilikle imtihan yaşayan, bekar, eşinden ayrılmış ya da eşi vefat etmiş kardeşlerimiz de türlü türlü üzücü sözlere maruz kalabiliyor. Allah aşkına mülkün sahibi biz miyiz? Rolleri biz mi dağıtıyoruz? İmtihanlarımızı seçme lüksümüz var mı? Sözleriyle insanların yüreğindeki ateşi dağlayanlar kimi eleştiriyor, kime sitem ediyor, kimi suçluyor aslında? Hakk’a sitem edemeyince acısını kuldan mı çıkarıyoruz? Haydi o halde acıklı ifadelerimize devam edelim: Hz. Peygamber hiç baba sevgisini tatmadı. Annesiyle de hatıra biriktiremedi. Kendisine destek olacak erkek ya da kız kardeşi de yoktu. Dolayısıyla birilerinin amcası ve dayısı olamadı, yeğenleri de olmadı. Oğullarını en sevimli yaşlarında toprağa gömdü. Eşini de belki en çok desteğe muhtaç olduğu bir zamanda kaybetti. Sevgili Hadice annemiz de Zeynep hariç diğer kızlarının evlendiğini göremeden vefat etti. Torun sevgisi nedir tatmadı. Rukiye, Ümmü Gülsüm ve Fatıma annelerinin duasını alamadan evlendiler. Hasan ve Hüseyin anneannelerini göremediler. Annelerini de genç yaşta kaybettiler. Hz. Meryem’in eşi yoktu. Hz. İsa’nın babası ve kardeşi yoktu. Hz. İbrahim ve Hz. Zekeriyya yaşlanıncaya dek evlat sahibi olamadılar. Hz. Adem ve Havva evlatlarının birinin katil, birinin maktul olmasının acısını yaşadılar. Hz. Nuh gözlerinin önünde oğlunun kafir olarak boğulmasına şahit oldu. Hz. Lut, Hz. Nuh ve Hz. Asiye eşleri ile imanî bir yuvayı paylaşamadılar. Bu salihlere baktığımız zaman eksikliklerini mi görüyorduk daha öncesinde, yoksa ufkumuzda bir yıldız gibi parlayışlarını mı? Rabbimiz bize onları neden güzel bir örnek olarak sundu? Demek ki eksiklik addettiklerimizin Hak katında hiçbir önemi yok. Hatta bazen eksikliklerimiz sabredersek bizden vebali kaldıran, ahiret sualimizi hafifleten bir artıya dahi dönüşebilir. O halde bu hayatta gerimizde hayırlı bir yâd, salih bir amel bırakmak olsun yegane arzumuz. Çünkü emin olun bizi kimse sahip olmadıklarımızla hatırlamayacak, sahip olup da değere dönüştürdüklerimiz güzel bir tablo gibi kalacak hatıralarda… #nevamuallime  "
        }
    
    ,
    
    
        {
            "id": 96,
            "url": "/kadinlarin-basarisina-dair-3-kademe/",
            "title": "Kadınların Başarısına Dair 3 Kademe",
            "body": "2022/03/06 - Yine güncel ve zihinleri Allah’ın belirlediği kriterlere göre inşa etmenin önemine değinen harika bir bölüm: *** Bir bayanın akranlarından zekâ, hırs ve üretkenlik bakımından daha geride olmadığını ispatlama gayesiyle iş sahasına atılması ne kadar doğru olur? Üretkenlik, sadece mesleki ve profesyonel iş sahasındaki üretkenlik midir? Mutluluğunuz, insanların kriterlerine göre başarılı olmanızla mı ölçülür?! Kendinize bakışınızı, insanların size nasıl baktığına ve başarınızı nasıl takdir ettiğine bağladığınız sürece gerçekten başarılı ve güçlü müsünüz? Başarı kriterlerini ve öncelikleri belirleme hakkı kime ait olmalı? İnsanlara mı yoksa sizi ve diğer insanları yaratan, size ve onlara rızık veren; hem sizin, hem onların mutluluğu da, mutsuzluğu da elinde olan, dönüşünüzün de kendisine olacağı Rabbinize mi ait olmalı? Hangisi doğrudur: İnsanların bakış açısından uzak olarak kendinize değer vermeniz mi, yoksa onları, üzerinizde söz sahibi kılmanız mı? Bayanın tabiatına uygun, meşru iş alanlarından birinde, kendisinden sorumlu olanların da izniyle çalışmak istemesinde bir mahzur var mıdır? Medya ve eğitim sistemi küresel bir tarzda inşa edilip, kadına değer biçme ölçütü olarak da ilahi kriterler yerine maddi kriterlerin propagandasının yapılması neticesinde genç kızların eğitim ve iş hayatına dahil edilmesiyle bir bayan ve bir toplum nasıl bir yıkımla karşı karşıya kalır? Bazı kadınlar temel sorumluluklarını yerine getirip diğer kademelerde başarılar elde edebilme gücüne sahipse, bunun toplumda bir asıl ve herkese hitap eden bir kültür haline dönüştürülmesi gerekir mi? Bu bölümde erkek ve kadın hepimizin ihtiyaç duyduğu bütün bu soruların cevaplarını arayacağız. Aynı zamanda kadınların başarısına dair şu 3 kademenin detaylarını göreceğiz: • Her bayan için farz kabul edilen; Rabbi ile, kendisi ve ailesi ile ilişkisindeki temel esaslar • Öğretmen, doktor veya tabiatına uygun herhangi bir meslek sahibi olarak kamu yararına doğrudan katkıda bulunması şeklindeki ek görevler • Ünlü bir gazeteci, şirket müdürü, kâşif veya mucit olması şeklindeki istisnaî alanlardaki başarılar… #kadınserisi #iyadkunaybi Bölümün Tamamını İzlemek için: &nbsp;&nbsp;"
        }
    
    ,
    
    
        {
            "id": 97,
            "url": "/yuk-almak-derman-olmak-gerek-ama-nasil/",
            "title": "Yük Almak, Derman Olmak Gerek. Ama Nasıl?",
            "body": "2022/03/05 - Geçenlerde üniversite öğrencisi bir kardeşimiz içinden çıkamadığı bir sıkıntısı için istişare etmek istemişti. Hayat üzerine yıkılmış gibi çaresizdi. “Ablacım, daha önce bu derdini neden kimseye açmadın?” diye sorunca; “Bazen kime ne soracağımı bilemiyorum. Hatta bazen sorduğum kişiler sanki önemsemiyormuş gibi davranıyor ya da tersler gibi cevaplıyor, soru soramıyorum ben de…” diye üzülerek cevap verdi. Kardeşlerim, birisi yanımıza geldiği zaman onun derdini dinlemek, imkan nispetinde sıkıntısını gidermek, giderme imkanı yoksa ehil birine yönlendirmek Peygamber ahlakıdır. Hem Efendimiz (as)’ın şemailinde hep zikredilen şu cümleleri bilmiyor muyuz: “Hz. Peygamber, herkese değer verir ve hiçbir şekilde nezaketi ihmal etmezdi. Gördüğü insanlara ayırım yapmadan önce o selâm verir, erkeklerle tokalaşır, muhatabı elini bırakmadıkça o da bırakmazdı. Karşısındakine bütün vücuduyla dönerek konuşur ve muhatabı yüzünü çevirmedikçe Resûl-i Ekrem de çevirmezdi. ” Evet, muhataba bütün vücuduyla dönerek konuşmak bir erdemdir, derdini derdi bilmek demektir, sadece başını çevirerek, ilgileniyor gibi yapmak değil. Rasulullah Efendimiz muamelesi kolay bir insandı, çocukla çocuk, büyükle büyük olurdu, kimseyi azarlamaz, hakir görmezdi, bazen bir kişinin acil ihtiyacı için hutbeyi yarıda keser, bazen derdi için elinden tutan birisiyle yürür giderdi. Her yaştan insanın onunla beşeri münasebetine dair sayısız güzel örnek var. Bu latif haller bize hiç uğramaz mı? Sünneti tatbik etmek deyince bunlar aklımıza hiç gelmez mi? Neden böyle kaba-saba, halden anlamaz, aceleci, kendi dertlerine gömülmüş, toplumdan bîhaber, anlayışsız insanlara dönüşüyoruz? Bizim yılların geçmesiyle tecrübe ederek öğrendiğimiz hususları yeni nesil elbette zorlukla karşılıyor olabilir. “Bu da dert mi?” diye kimseye istihza ile yaklaşılmaz, bunun adı en azından ihtiramsızlık, özensizliktir. Herkesin gözüne dünya kadar büyük görünen dertleri olabilir. Şüphe yok ki Allah’ın rahmeti, iyilik eden, iyiliği bir ilke haline getiren, güzel davranan (muhsin) kimselere yakındır Araf Suresi 56. ayette geçtiği üzere: اِنَّ رَحْمَتَ اللّٰهِ قَر۪يبٌ مِنَ الْمُحْسِن۪ينَ Ve Allah muhsinleri sever, ıslah edenleri, düzeltenleri de… Dolayısıyla şöyle düşünmek de mümkündür, eğer bir kimseyi Allah sıkıntısı için bize yönlendiriyorsa bu bir nevi “Kulum bu iş için seni seçtim. ” demek gibi bir şeydir. Allah’ın bizi hayırlı işlerde istihdam etmesi bir seçilmişlik, O’nun bizi sevmesinin işareti, güzel bir mertebedir. Bunu ancak kıymetini takdir edemeyenler elinin tersiyle iter. O halde iyiliği çoğaltalım, insanların yükünü alalım, dağ gibi olmuş dertlerini hafifletelim, umutlarını artıralım, Allah için dayanak olalım. Hem unutmayalım ki iyilik iyileştiricidir. Derman olmaya çalıştıklarımız gün gelir bize derman olur… #nevamuallime "
        }
    
    ,
    
    
        {
            "id": 98,
            "url": "/evliliklerin-bircogu-neden-basarisiz-oluyor/",
            "title": "Evliliklerin Birçoğu Neden Başarısız Oluyor?",
            "body": "2022/03/05 - Kadın Serisi 15. bölümde (11 dk) evlilik yoluyla “kendini gerçekleştirmek” isteyen genç kız ve erkeklere sesleneceğiz. Henüz kendisiyle ve Rabbiyle ilişkilerini düzene koyma yolunda temel bir başarı elde edememiş olanlar için evlilik; bir kaçış, önceliklerin ihlâli ve yanlış bir yöntemle benlik arayışına dönüşüyor. Delikanlılarımız ve genç kızlarımızın, evlilikten önce nefis terbiyesine ihtiyaçları var. Nefis terbiyesini ihmal edip Hollywood romantizminin etkisiyle gençler, evliliği duygusal yönden şarj olmak için “meşru bir rahatlama” aracı olarak görerek bu evlilikle mutluluk elde edeceklerini düşünüyorlar. Neticede ise evlilikten umduklarını bulamadıkları gibi kendilerini hazırlamadıkları sorumluluklarla karşılaşıyorlar. Böylece evlilik onlar için bir başarısızlık ve yük haline geliyor. Başta kendisinden kaçıp evliliğe sığınan genç, sonrasında da kendisi ve evliliğinden, eğitimini veya mesleğini tamamlamaya yahut sosyal medyaya veya belli belirsiz ilişkilere kaçıyor. Pek çok kişi evliliğe sorunlarının çözümü olacak bir mucize gözüyle bakıyor. Hatta oğullarının evlilikten sonra düzeleceğine inanan ana-babalardan çoğu kez duyduğumuz “Evlenince aklını başına alır. ” sözü artık toplumsal bir kültür haline geldi. Peki, yuvalar yanlış temeller üzerine kurulmasın diye gençlere evlilik öncesinde neler önerebiliriz? İşte bu bölümde bu sorunun cevabını vereceğiz. Dr. İyad Kunaybi *** Bölümün Tamamını İzlemek İçin Tıklayın: &nbsp;&nbsp;"
        }
    
    ,
    
    
        {
            "id": 99,
            "url": "/hz-aise-annemizle-peygamberimizin-alakasinin-gunumuze-tasinmasi/",
            "title": "Hz.Âişe Annemizle Peygamberimizin Evliliğinin Günümüze Taşınması",
            "body": "2022/03/01 - KADIN SERİSİ 3. BÖLÜM ÜZERİNE DEĞERLENDİRMEMİZ İslam’ın hâkimiyeti için her yönden erkek-kadın olarak çaba göstermemiz, bu hakimiyetin alamet-i farikası olan aile kurumunu/eşler ilişkisini ikinci plana itmemize sebebiyet vermemeli. Ne yazık ki günümüzde erkeklerin ‘islami’ gerekçelerle de olsa arkadaşlar, toplantılar, kariyer, kitaplara gömülme, işkolikliği; kadınların, dünyevi beklentiler, gösteriş merakı, alışveriş, maddi özgürlük ve davet çalışmaları adına evlerini ihmali, eşler arasındaki muhabbete yatırım yapmalarına, birbirlerine ve eve vakit ayırmalarına engel olabiliyor ve bu durum aile kurumuna, dolayısıyla topluma yıkım olarak yansıyor. Âişe annemizle Peygamberimizin ilişkisinin nostaljik, kültürel bir hatıra olmaktan öte günümüz çiftlerinin sorunlarıyla ilişkisini kurabilmesi adına bu bölüm çok önemli. O kadar meşguliyetine, İslam devletinin iç ve dış meselelerinden birinci derecede sorumluluğuna rağmen eşine vakit ayırmayı bir zaman kaybı, farazi iş olarak saymayan, yöneldiğinde tüm zihni ve bedeniyle ona yönelen, sevgisini dile getirmeyi erkekliğine zeval olarak görmeyen, hataları nazikçe düzelten, her fırsatı değerlendirerek hanımının yanında dinlenen bir koca. Buna mukabil ortak davanın bilincine varmış, gereksiz beklenti ve kaprislerle yormayan, dünyevi her şeyi bir yana bırakarak, eşinin yanında kalmayı tüm zorluklarıyla tercih eden bir hanım. Âişe annemiz bir kocanın eşinde görmek isteyeceği sevecenlik, tatlılık, enerji, tazelenme, vefa, sadakat, hatayı kabul, şefkat, ilgi, özen, heyecan, akıl ve yetenek, eşiyle ortak hedef ve çalışmalar gibi hasletleri taşırken, Peygamberimiz de kadınların duymaktan bıkmayacağı sevgi ifadelerini kullanma, birlikte vakit geçirme, gönül alma, özel vakitlerde daha çok itina gösterme, eşini mutlu edecek oyun ve aktiviteleri değerlendirme gibi hususlarda erkeklere en güzel örnekliği gösteriyor. Hz. Âişe müminlerin erkek-kadın annesi ise kendi anne babalarımızdan tevarüs ettiklerimizi, kültürel alışkanlıklarımızı gerekirse bir yana koyarak Müslümanlar için iftihar tablosu olan bu ikilinin muhabbet ve ilişkisini bu bozulmuş, modern çağda gündemde tutmalı, en iyi şekilde temsil etmeye odaklanmalıyız. Bu bölüm bize yol gösterecek. | Kulliyetu Neva Bölümün Tamamını İzlemek İçin: &nbsp;&nbsp;"
        }
    
    ,
    
    
        {
            "id": 100,
            "url": "/recep-ayi/",
            "title": "Recep Ayı",
            "body": "2022/02/01 - Recep 1443 Hicri ayların yedincisi olan ve haram aylar olarak bilinen dört aydan birisi olan Recep ayına giriyoruz. Recep ayı cahiliye dönemindeki Arapların da hürmet gösterdiği ve içinde savaşmayı helal görmediği aylardan birisi. Tevbe Suresi 36. ayetteki “Bu aylarda nefsinize zulmetmeyin. ” buyruğunu tefsir eden âlimler, bu ayların Allah katındaki değerinden ötürü içinde işlenen günahların daha ağır neticeleri olacağını belirtmişlerdir. Dolayısıyla her Müslümanın bu aylara bilhassa hürmet göstermesi ve farzları eda etmek, haramlardan kaçınmak, ibadetleri de Allah’ın hoşnut olacağı şekliyle yapmak hususunda azami özen göstermesi gerekir. Bu noktada, yapacağımız her amelin kabulü için iki şartın gerektiğini hatırlamakta yarar var. Birincisi amelin ihlasla yapılması, ikincisi ise sünnete uygun olması. O halde Recep ayında yapacağımız herhangi bir amelin kabulü için de Peygamberimizin sünnetine uygunluk şartı vardır. Sahih kaynaklarımızda ise Recep ayında Nebi (as)’ın diğer aylardan farklı olarak yaptığı özel bir amel (20 rekat namaz, belli bir zikir, belli sayıda bir oruç ya da belli bir gecenin ihyası vs) bize ulaşmamıştır. Ancak bu ayla ilgili sahih bir hadis olmayışı bu ayın faziletini inkâr anlamına gelmez. Sahih bir hadisin olmadığını söylemek insanımızca hadis inkarcısı gibi anılmaya eş değer görülüyor ki bu oldukça tehlikeli bir yaklaşım. Recep ayı hem haram ay olmasıyla hem de Ramazan’a yakınlığından ötürü zaten kıymeti bilinmesi gereken bir ay. Bu ayda da Nebi (as)’ın senenin her gününe yayılan ibadet anlayışını benimseyerek Pazartesi-Perşembe oruçlarına, ayın ortasında tuttuğu eyyâm-ı biyd oruçlarına, teheccüd namazına, sabah-akşam zikirlerine, Kur’an üzerinde tedebbüre devam edilerek Ramazan ayına hazırlık yapılabilir. Bu aylar Kerim Ay’ın gelişini müjdeleyen bir nevi hazırlık aylarıdır. Ebubekir el-Verrâk’ın şu teşbihi ne güzeldir:  “Recep ayı rüzgar gibidir, Şaban ayı buluta benzer, Ramazan ise yağmur gibidir. ” Yine kendisi Recep ayının tohumu ekme, Şaban ayının sulama, Ramazan ayının da hasat vakti olduğunu ifade etmiştir. Öyleyse Recep’te ekmeyen, Şaban’da sulamayan, Ramazan’da nasıl hasadı umabilir? #nevamuallime "
        }
    
    ,
    
    
        {
            "id": 101,
            "url": "/allah-boyle-eslerden-razi-olsun-ceviri/",
            "title": "Allah Böyle Eşlerden Razı Olsun (Çeviri)",
            "body": "2022/01/23 - Allah Böyle Eşlerden Razı Olsun Salih amellere vakit ayırabilmesi ve ailesinin terbiyesiyle ilgilenebilmesi için kocasına itina gösteren ve onun geçim yükünü hafifleten kadından Allah razı olsun. Hanımının evdeki yükünü azaltan, bunlardan bir kısmını üstlenen ve çocuklarının eğitiminde yardımcı olarak eşine Allah’ın kitabını okuyabileceği vakti oluşturan ve onun da salih amellerden nasiplenmesini sağlayan erkekten de Allah razı olsun. Bu niyetle yaşayan, dinini hayatın merkezi hâline getiren ve dinine yardımcı olduğu ölçüde dünyadan da nasibini alan böyle bir ev, muhakkak ki salihlerin velisi olan Allah’ın koruyup kollamasına lâyık bir evdir. Gerçekten Allah bu evin ehline bereket verir ve ihsanıyla onları hoşnut eder. Onları rızayla, kanaatle, sekinetle, huzurla ve hidayetle rızıklandırır. Allah Teâlâ şükrün karşılığını fazlasıyla verendir. Böyle bir ev gördü mü muhakkak onu kollar gözetir. Nitekim Allah Teâlâ Zekeriyya aleyhisselamın evi hakkında şöyle buyurdu:  “Hani Zekeriya, Rabb’ine ‘Ey Rabb’im!’ diye seslenmişti, ‘Beni yapayalnız bırakma! Sen vârislerin en hayırlısısın!’ Bunun üzerine, onun duâsını kabul ettik; (çocuk doğuramayacak durumdaki) hanımını iyileştirdik ve ona Yahya’yı bahşettik. Gerçekten de onlar, iyilik yapmakta birbirleriyle yarışan, umarak, korkarak Bize yalvarıp yakaran ve saygıyla boyun eğen kimselerdi. ” (Enbiya Suresi, 89-90) | Hüseyin Abdurrazık | Bu yazı, Neva talibelerinden Gözde Ünlü tarafından çevrilmiştir. #talibeceviri رضي اللهُ عن امرأةٍ تُدبّر لزوجها وتُخفِّف عنه من أعباء المعيشة ليتفرّغ للعمل الصالح وإصلاح أسرته ورضي الله عن رجلٍ يُخَفِّفُ عن زوجه من أعباء المنزل ويتحمل عنها جزءًا منه ويُشاركها في تربية ولده ليجعل لها وقتًا تقرأ فيه من كتاب الله وتأخذ نصيبها من العمل الصالح وإنّ بيتًا يعيش أهلُه بهذه النيَّة ويجعلون صلاح دينِهم مركزَ الحياة ويأخذون من دُنياهم بقدْر ما يُعينُهم على دينهم لهو واللهِ بيتٌ حقيقٌ أن يتولّاه اللهُ الذي يتولّى الصالحين، ويُبارك لهم ويملأ أعيُنَهم بما يُتاحُ لهم، ويرزقهم رِضًا وقناعةً و سكينةً وأمنًا وهُدى واللهُ شكورٌ لا يرى بيتًا كهذا إلا ويتولّاه. قال الله عن بيت زكريا عليهم السلام: ﴿وَزَكَرِيَّا إِذْ نَادَى رَبَّهُ رَبِّ لا تَذَرْنِي فَرْدًا وَأَنْتَ خَيْرُ الْوَارِثِينَ (٨٩) فَاسْتَجَبْنَا لَهُ وَوَهَبْنَا لَهُ يَحْيَى وَأَصْلَحْنَا لَهُ زَوْجَهُ إِنَّهُمْ كَانُوا يُسَارِعُونَ فِي الْخَيْرَاتِ وَيَدْعُونَنَا رَغَبًا وَرَهَبًا وَكَانُوا لَنَا خَاشِعِينَ ﴾ حسين عبد الرازق "
        }
    
    ,
    
    
        {
            "id": 102,
            "url": "/isgal-guclerinin-geri-cekilmesi-ile-afganlar-ne-kaybetti-ceviri-video/",
            "title": "İşgal Güçlerinin Geri Çekilmesi ile Afganlar Ne Kaybetti? (Çeviri-Video)",
            "body": "2022/01/05 - Şüphesiz 2021 yılının en önemli gündem maddelerinden biri de yabancı güçlerin 20 yıllık işgal akabinde Afganistan’dan geri çekilmek zorunda kalışıydı. Dr. İyad Kunaybi’nin konuyla ilgili değerlendirmeler yaptığı arşiv niteliğindeki 38 dk’lık videosunu Youtube kanalımızda yayınlamıştık. Buradan izleyebilirsiniz: &nbsp;&nbsp;Şimdi ise videodaki bilgi ve belgelere daha rahat erişilebilmesi için resimler ve dipnotlar eşliğinde hazırladığımız 25 sayfalık pdf dosyasını istifadeye sunuyoruz. Bu dosyayı okuduğunuzda uluslararası kuruluşların ve dünya medyasının kadın hakları ve genel olarak insan hakları hususunda ne kadar yapmacık bir duyarlılık içinde olduklarını çok daha net görme imkanı bulacağınıza inanıyoruz, umarız faydası çok olur. Dosyayı indirmek için Telegram kanalımız: https://t. me/kulliyetuneva "
        }
    
    ,
    
    
        {
            "id": 103,
            "url": "/kpssyi-kazanalim-da/",
            "title": "Kpss'yi kazanalım da!",
            "body": "2022/01/01 - Kpss’ye hazırlanan genç bir kardeşimizle hasbihal ederken “Arkadaşlar arasında ‘Kpss’yi kazanalım da her neresi olursa olsun gideriz’ sözü meşhurdur hocam. ” dedi. Oldukça düşündürücü bir söz. Müslüman bir hanımın bu kadar ucu açık bir sözü söyleme ve her neresi olursa olsun gitme gibi bir genişliği olabilir mi, olmalı mıdır? Bu tür bir sözün dua hükmüne geçerse kişiye pek çok musibeti de beraberinde getirebileceği acaba düşünülmekte midir? Genç kızlar için üniversite sonrası başlayan arayışlar, içine düşülen boşluk duygusu, diplomalarını işletmeleri yönünde ailelerinin baskısı, evlilik talebiyle gelen adayların da “memur maaşlı olsun” kriterleri onları öyle daraltıyor ki, bu uğurda memleketin en ücra köşesine dahi gitmekten çekinmeyeceklerini söyleyebiliyorlar. Biz ne zaman dini kaygılarımızı bu denli yitirdik? Bir Müslümanın erkek olsun, kadın olsun duası “Rabbinin onu, dinini koruyabileceği bir yerde yerleştirmesi, rızıklandırması” olmalıdır. Bu; iş, evlilik, ilim gibi herhangi bir sebeple yer değişikliği gerektiren tüm durumlarda şiarımız olmalı. Allah, dünyayı isteyene dünyayı, ahireti isteyene ise hem dünyayı hem ahireti vereceğini vaad buyuruyor. Önceliklerimiz sıralamasında, dualarımızda dinin yeri nedir? Korumamız gereken 5 esas din, can, akıl, nesil ve mal iken seçimlerimizin ucunu bu kadar açık tutmak, sırf kadrolu memur olabilmek için daha gitmediğimiz görmediğimiz yerlerde bir işe talip olmak doğru mu? Hayatımızda bereketi nasıl kaybediyoruz, işlerimiz neden rast gitmiyor sorusunun cevabı belki de hatalı başlangıçlarımız,dualarımızdır. Her attığımız adım nasıl bir hayat istediğimizin işaretlerini taşırken, hayatımıza yeni girecek insanlar ve sonraki yaşantımız da bu ilk adımla doğrudan alakalıdır. Nuh (as) gibi gemimize binerken, “Onun hareket etmesi de, durması da Allah’ın adıyladır. ” demeli ve bir hayra niyetlenirken besmelesiz başlangıçlardan, Allah’ın razı olup olmadığını kaygı etmediğimiz bir hayata adım atmaktan sakınmalıyız. Gireceğimiz yolda Allah’ın yardımını istemek gibi bir beklentimiz varsa, evvela tercihlerimizin sıralamasını gözden geçirmemizde, bu hayatı kim için yaşadığımızı bir daha düşünmemizde yarar var. #nevamuallime "
        }
    
    ,
    
    
        {
            "id": 104,
            "url": "/kuranla-araniz-nasil-ceviri/",
            "title": "Kur'an'la Aranız Nasıl? (Çeviri)",
            "body": "2021/12/28 - İnternet siteleri arasında sohbetten sohbete, haberden habere dolaşıp da Kur’an’ı açıp günde en az bir sayfa okuyamıyorsan bil ki günahların seni alıkoymuş, elini kolunu bağlamıştır. Çünkü kula verilebilecek en büyük cezalardan biri Allah’a itaatten mahrum bırakılmasıdır. Pek çok defa eksiklerimizi ve tembelliğimizi haklı çıkarmak için zaman bulamadığımızdan ve meşguliyetlerin çokluğundan öyle şikayet ettik ki sonunda bu cihazlarla imtihan edildik. Şimdi ise bunlara vakit bulup da Rabbimiz’le bağ kurmaya vakit bulamayışımız gerçekten hayret verici değil mi?! Allah’ım! İbadetten mahrum bırakılmaktan sana sığınırız. Kur’an ile aramıza giren günahlarımızı bağışla. | Bu yazı Neva talibelerinden Sukeyne Altun Özcan tarafından çevrilmiştir.  #talibeceviri اذا كنت ممن يتجول بين المواقع من محادثة الى محادثة ومن خبر إلى خبر ولا تستطيع فتح القرآن وقراءة صفحة واحدة يوميا على الأقل فاعلم انك محروم مكبل قيدتك ذنوبك ومن اعظم العقوبات الحرمان من الطاعات كم اشتكينا من ضيق الوقت وكثرة الشغل لتبرير تقصيرنا وكسلنا الى أن بُلينا بهذه الأجهزة . . عجبا كيف أصبح عندنا وقت لها ولا نجد وقتا لنا نتصل فيه بربنا ؟؟!! اللهم إنا نعوذ بك من الحرمان واغفر لنا ذنوبا حالت بيننا وبين القرآن. "
        }
    
    ,
    
    
        {
            "id": 105,
            "url": "/dr-iyad-kunaybinin-kadin-ve-aile-serisinin-tamami-yayinda/",
            "title": "Dr.İyad Kunaybi'nin Kadın ve Aile Serisi'nin Tamamı Yayında!",
            "body": "2021/12/20 - Rabbimizin nimetine hamdolsun. Aylarca süren ciddi bir gayretle Arap-Türk kardeşlerimizden müteşekkil bir grupla Dr. İyad’ın çok büyük bir emekle hazırladığı “Kadın Serisi”nin şimdiye dek yayınlanan 20 bölümünün çevirisini tamamladık. SERİNİN TAMAMINI İZLEMEK İÇİN: https://www. youtube. com/watch?v=lgJHg4xC2Kw&amp;list=PLB0wchdvkLi2Q7YCgpfNA302x1nrOOeNg Seri, Batılı kadının hikayesi ile başlıyor. Kadının “özgürleştirilmesi” adına nasıl modern bir köle haline getirildiğine dikkat çekerek, Doğu kadınlarına model olarak sunulan Batılı kadınların maruz kaldıkları psikolojik ve fiziksel acılar, pek çok örnek eşliğinde kaynaklarıyla veriliyor.  Serinin tamamında ise İslam’ın kadın olsun, erkek olsun tüm insanlara ideal olarak gösterdiği değerli ve izzetli konuma yeniden nasıl kavuşabileceklerine dair teklifler sunuluyor. Seride, kadın ve erkeklerin ortak sorumluluklarına, kadının eğitimine, evliliğine, çocuk yetiştirmesine, çalışma hayatına dair başlıklarla beraber, kadınların dövülmesi gibi tartışılan bazı konular ve erkeklerin kavvamlığının nasıl anlaşılması gerektiği gibi meselelere de tek tek değiniliyor. Biz de halkımızın sadece Türkçe alt yazılı olarak seriye daha pratik bir şekilde ulaşıp, paylaşabilmesi için Hocanın izniyle kendi kanallarımızda da “Kadın ve Aile Serisi” adıyla yayınladık. Kulliyetu Neva ve Josef İslam Youtube kanallarından izleyebilirsiniz. Hem tanıtım videosunu hazırlayarak hem de videoları yeniden yayına hazırlayarak serinin tanınmasına katkı sağlayan @Josef İslam ekibinden kardeşlerimize de huzurunuzda teşekkür ederiz. Rabbimiz razı olacağı amellerde tüm kardeşlerimizle ortak hareket edip, hayrın yayılmasına katkı sağlamayı nasip etsin. &nbsp;&nbsp;Sizleri bu güzel ve toplumumuzdaki pek çok soruna da işaret eden ve çözümler öneren bu seriyi muhakkak izlemeye ve duyurmaya davet ediyoruz. Umarız faydası umulandan çok olur. Rabbimiz, Dr. İyad’dan razı olsun, bu amelini onun için ahiret azığı eylesin. -——————————————————————————– *Dr. İyad Kunaybi’nin resmi youtube kanalına abone olarak seriyi farklı dil seçenekleri ile de takip edebilir, Batı’daki tanıdıklarınız arasında yayılmasına vesile olabilirsiniz: Dr. Eyad Qunaibi-Global Channel: https://youtube. com/playlist?list=PLPqH38Ki1fy2MbbszGA6zlkZOYQHpNcgI *İstifade edebileceğiniz başka videolar için Josef İslam kanalına da abone olmanızı tavsiye ederiz: https://www. youtube. com/channel/UC7keVWSdice4tn95Mij4-1Q KULLİYETU NEVA "
        }
    
    ,
    
    
        {
            "id": 106,
            "url": "/yusuf-suresi-ceviri/",
            "title": "Bir Tedavi Reçetesi Olarak Yûsuf Sûresi (Çeviri)",
            "body": "2021/12/19 - Yûsuf Sûresi Her ne zaman ailevi sorunlardan, maddi bir kayıptan, hastalıktan veya sevdiği birisini kaybetmekten ötürü sıkıntılı veya üzgün bir kimse görsem ona Yûsuf Sûresini okumasını tavsiye ederim. Bir kişiye bu tavsiyede bulunmuştum, iki gün sonra yanıma gelerek; “Vallâhi Yûsuf Sûresini okumanın sıkıntılı olduğum bir süreçte hüznümü ve kederimi bu şekilde tedavi edeceğini ummuyordum. ” dedi. Ona dedim ki: “Sana bu tedavi reçetesini verdiğimde ben fayda vereceğine emindim. Niçin biliyor musun?” “Niçin?” “Çünkü Allah-u Teâlâ bu sûreyi Nebi aleyhisselâm’a hüzün yılında, eşi ve amcası vefât ettiğinde indirdi. Ki o ikisi O’nun davetinin en büyük iki destekçisiydi. Peygamberimiz aleyhisselâm da her ne zaman bu sûreyi okusa rahatlar, acıları hafifler, hüznü ve sıkıntısı azalırdı. ” Bunun üzerine: “Subhânallâh! Bunu ilk defa duyuyorum” dedi. Devam ettim: “Bu sûrede Yûsuf aleyhisselâmın karşı karşıya geldiği bir çok sorun var ki, hepsinin üstesinden gelmeyi başarmıştır. ” “Peki, bu sorunlar nelerdir?!” diye sorduğunda, şöyle cevap verdim: “Siyâsi sorunlar, iktisadi sorunlar, eğitim sorunları, kadına dair sorunlar, medya/iletişim sorunları. Hem sûre birçok duyguyu da içeriyor. Mazlumun hisleri, zulme karşı muamelenin nasıl olacağı, ihanet ve aldatma duygusu, hüzün ve keder duyguları. Yine sûrede sabrın, imanın, zafer ve sevincin meyvelerine dair de hatırlatmalar var. Musibetin ne olursa olsun, hangi duygular içerisinde olursan ol sûrede muhakkak kendini bulabilirsin. ” __________________________ | Dr. Câsim el-Mutavva’ | Çeviri: Kulliyetu Neva "
        }
    
    ,
    
    
        {
            "id": 107,
            "url": "/goz-aydinligi-esler-ve-cocuklar/",
            "title": "Göz Aydınlığı Eşler ve Çocuklar (Çeviri)",
            "body": "2021/12/19 -  《Onlar ki, “Ey Rabbimiz!” diye niyaz ederler, “Bize göz nuru olacak eşler ve çocuklar bahşet; bizi Senden layıkıyla sakınan (takvâ sahibi) kimselere örnek ve öncü yap. ” 》(Furkan, 74) İnsanlardan eşinin ve çocuklarının düzelmesi için çaba gösteren, Dünya ve Âhiret’te kendisine göz nuru olsunlar diye onları dinî, ilmî ve şahsî yönden yetiştirmeye çalışan kimseler var. Lakin bu meşguliyetleri onları ümmetlerinin durumunu takip edip, düzeltmekten ve tesir ettikleri kimselerin dairesini genişletmekten alıkoyuyor. Bazı insanlar da var ki, onlar da insanlara tesir etmek, onları düzeltmek ve takvâ sahiplerine öncü olmak için çaba gösteriyorlar. Lakin bunlar da eşlerinin ve çocuklarının hakkı hususunda ihmale düşüyorlar. Öyleyse bizlerin bu iki şeyi dengede tutmak ve birini, diğerinin üzerine geçirmemek için Rabbimize dua etmeye ihtiyacımız var. Belki de âyette; “eşler ve çocuklar” kısmının başta zikredilmesi, daha geniş kitleye etki etmek ve örnek olmak isteyen bir kimsenin aile binasını sağlamlaştırmak ve korumak için çaba göstermesinin esas adım olduğuna işarettir. Yoksa evini ihmal ederek insanlara tebliğde bulunma çabası bir çelişkidir ve yıkım sebebidir. Hem de kişinin kendisine güvenini kaybetmesi, kelimelerini hapsetmesidir. Ya da başkalarına iyiliği emrederken, kendi nefislerini unutan kimseler kategorisinde gördükleri zaman insanların ondan nefret edip, uzaklaşmalarına yol açar. “Ey Rabbimiz! Bize göz nuru olacak eşler ve çocuklar bahşet; bizi Senden layıkıyla sakınan (takvâ sahibi) kimselere örnek ve öncü yap. ” | Dr. İyad Kunaybi | Çeviri: Kulliyetu Neva "
        }
    
    ,
    
    
        {
            "id": 108,
            "url": "/sevgili-kiz-kardesim-sukeyneye-ceviri/",
            "title": "Sevgili Kız Kardeşim Sukeyne'ye... (Çeviri)",
            "body": "2021/12/19 -  Muhaddis şeyh el-Elbâni’nin âlime kızı Sukeyne Hanım 2019 yılında elli yaşlarında iken kanserden vefat etti. Allah rahmet eylesin.  Yol arkadaşı, kız kardeşi de onun hayatını ve ahlâkını anlatan bir yazı kaleme almış. Özellikle ilmî yönü ve ilmini ahlâkına yansıtmasıyla öne çıkan bu şahsiyeti tanımak; kendi muhitinin sınırlarıyla ve alışkanlıklarıyla düşünen hanımlar olarak ufkumuzu genişletmeye vesile olur inşaAllah.  Kız kardeşi Hassâne’nin onun vefatı akabinde yayımladığı yazının tercümesini sizlere sunuyoruz: SEVGİLİ KIZ KARDEŞİM SUKEYNE’YE… Muhaddis el-Elbâni’nin kızı fâkihe, sevgili kızkardeşim Sukeyne’ye… Allah ona da, babasına da rahmet etsin. Rahman ve Rahim olan Allah’ın adıyla, Allah’a hamdolsun. Bizler yalnız O’na hamdeder ve O’ndan yardım dileriz. Allah kime hidayet verirse onu saptıracak yoktur, kimi de saptırırsa ona hidayet verecek yoktur. Ben şehadet ederim ki, Allah’tan başka ilah yoktur. O tektir, ortağı yoktur. Muhammed de O’nun kulu ve Rasûlüdür. •Allah-u Teâlâ buyurmuştur ki: “Şu dünya hayatı aldatıcı bir zevkten başka bir şey değildir. ” (Âl-i İmran Sûresi, 185) “Oysa iman eden ve Rablerine güvenen kimseler için, Allah katındakiler hem daha hayırlı, hem de daha kalıcıdır. ” (Şûrâ Sûresi, 36) •Şüphe yok ki kalp üzülür, göz ağlar ve bizler senin firâkınla mahzunuz ey benim canım, kıymetli, asil kız kardeşim. • Hangi şeyden söz edeceğim? Onun firakıyla içimde oluşan büyük kederden mi? Kalpteki acısı öyle büyük ki derinliğini Allah’tan başka kimse bilmez! Bütün insanlar kız kardeşlerini severler; ancak Sukeyne’nin bendeki yeri bambaşka idi. • Sukeyne… Aramızdaki yaş farkına rağmen benim ikizim gibiydi. Sanki ruhumdan bir parça idi. Ömrümde yoldaşım, yolumda en candan arkadaşım idi. Ne zaman Hassâne anılsa, Sukeyne de beraberinde anılırdı. Bizim hayatımızda Tâhâ Suresi’nin sanki şu ayetleri tecelli ediyordu: “Rabbim!. . Ailemden kardeşim Harun’u bana yardımcı kıl, onunla gücümü pekiştir ve onu görevimde bana ortak kıl ki Seni çokça tesbih edelim ve daha çok analım. Şüphe yok ki, Sen bizi hakkıyla görmektesin. ” (Tâhâ Sûresi, 29-35) Biz gördüğümüz çeşitli imtihanlar, fitneler ve söylentilerde birbirimizle yardımlaşarak, birbirimize yol göstererek bunlardan uzak duruyorduk. Bilmeden kimseye zarar vermeyelim diye birbirimizle istişare ederdik. “Sünnet”le dirilelim diye birbirimizin yükünü alırdık. “Sünnet” üzere kalabilmek için birbirimizi uyarırdık. “Sünnet” üzere ölebilmek için birbirimizi sebata teşvik ederdik. Rahmetli babamızın davetini sürdüren en hayırlı selef olabilmek, tefrite düşmemek ve sünnete sımsıkı sarılarak ölebilmek için birbirimize nasihat ederdik. • Sukeyne… Babası ona fıkıh icazeti vermişti. Ona nadiren fıkhî bir soru sorduğumuzda ise âlimler gibi cevap verirdi. Buna rağmen insanlardan gizlenir, kendini açığa vurmazdı, mütevazi idi. Nefsini küçük görür ve derdi ki: “Siz benim hakkımda yanılıyorsunuz, ben ne âlimim, ne de başka bir şey” Bu hasletinin aynısı diğer sevgili kızkardeşim Enise’de de var. Rabbim onu bizim için korusun ve muhafaza etsin. • Sukeyne… Yakın zamanda benzeri nadir bulunabilecek, seçkin, çok özel bir kitap olan “Babama Sordum” kitabı yayımlanmıştı. Çok sürmeden de sevgili babamıza kavuştu. Allah her ikisini de Firdevs cennetinde buluştursun. • Sukeyne… Annemize karşı çok sâlih bir evlattı, annem nereye otursa, o da oraya otururdu. Hatta masasını, kitaplarını annem nerede oturuyorsa oraya taşırdı. Evleninceye kadar annemle beraber uyudu ve annem uyurken sağlığından emin olmak için nefes alıp almadığını eliyle kontrol ederdi. Sevgili annemiz öldükten yaklaşık beş ay sonra da işte ona kavuştu. Rabbim her ikisini de Firdevs cennetinde buluştursun. • Sukeyne… İnsanlara farkına varmadan eziyet veririm endişesi ile onlardan kaçardı. Buna rağmen onu görenlerin ilgi odağı olur, ona hayranlık ve beğeniyle bakarlardı. • Sukeyne… Tüm hayatı boyunca, hastalanıp vefat edinceye kadar bir çocuk masumiyeti ve nezaketi içindeydi. • Sukeyne… Rahmetli babamın vefatı akabinde bütün kardeşleri ve yeğenleri için bir başvuru kaynağı idi. Rabbim onu babasıyla Firdevs cennetinde kavuştursun. • Sukeyne… En şiddetli acılarla imtihan edildi. Hastalığı boyunca ona refakat ettim, kendisinden oldukça az bir inleme hariç hiçbir şey duymadım. Sanki onu duyan kimse basit bir hastalıktan muzdarip sanabilirdi. Ama aslen hastalığı çok acı vericiydi. Rabbimden bu dayanma gücüne karşı onu şehitlik sevabı ile rızıklandırmasını diliyorum. Bir gün bile kadere öfkeyle yönelip şikayet etmedi. Aksine günahlarından ve Rabbine karşı kusurlarından ötürü sürekli nefsini kınardı. • Sukeyne… Bütün ayrıntılarına varıncaya kadar sünnetle amel etme hususunda oldukça gayretliydi. Öyle ki delil neredeyse onu alır ve ona teşvik ederdi. Misvakı da daima elinde ve hastalık günlerinde de yanında idi. Misvakı çok sevdiğini bildiğimden hayatının son demlerinde de ona ben misvak yapıyordum. Binlerce olmasa da yüzlerce kişi Harem-i Şerif Mekke’de onun namazına iştirak etti. Allah onun defnini de sünnete uygun olarak kolaylaştırdı. Toprağın altına intikal etmiş olsa dahi sünnet üzere olmuş oldu. • Sukeyne… O ve ben –Allah’ın lütfu ile- bazı kimselerin bize çok ısrar etmesine rağmen hiçbir sosyal medya hesabımız olmaması için birbirimizle anlaşmıştık. Allah bize ona karşılık “Müdevvene” olarak isimlendirdiğimiz tertemiz, duru alanı bahşetti. Sukeyne’nin kendisine ait sitesi “Tamâmu’l Minne” dir. (تمام المنّة) • Sukeyne… Eşine itaatkardı. Kıymetli eşinin ona sunduğu ve tartışmaya müsait olabilecek meselelerde cevap vermeden onu kabul eder ve “O böyle istiyor” der ve bir cümle daha ilave etmezdi. Eşinin derslerini canlı olarak internet üzerinden dinleyebilmek ve kaçırmamak için pek çok işini bırakırdı. Eşinden razı olarak vefat etti. Onun dininin kuvvetine, rivayetlere tâbi oluşuna, kendisine karşı güzel ahlak ve muamelesine şahitlik ederek… Eşi ondan, o da eşinden razı idi. • Sukeyne… Kabir azabından gerçekten çok korkardı! Sebat edemeyeceğine dair de korku içindeydi. Cenazesi yıkandıktan sonra yüzü bir gelinin yüzü gibiydi. Tıpkı çocukluğundaki gibi utangaç, o masum gülümsemesiyle… • Sukeyne… Boş ve faydasız şeyler dinlemeye yarım saat dahi tahammül edemezdi. Buna karşın saatlerce şer’i ilim öğrenmek ve dinlemek için oturur ve hiç sıkılmazdı! • Sukeyne… Kendi kendine fihristini koyduğu, rakamlandırdığı defterlerini, kitaplarını, çalışma masasını terk etti. Bunların hepsi ona hayat yolculuğunda bir teselli idi. Bize ise o kitapları onsuz her gördüğümüzde canlanacak bir hasret, elem ve ıstırap kaldı. • Sukeyne… Çok namaz kılar, çok oruç tutardı ve Kur’an hâfızıydı. Bu yüzden Allah’a, ona bir taç takması, Kur’an ve orucun ona şefaatçi olması için yakarıyorum. Rasûlullah sallallahu aleyhi ve sellem buyurdu ki: “Oruç ve Kur’an kıyamet gününde kula şefaat edeceklerdir. (O gün) Oruç der ki: ‘Ey Rabbim! Ben onu gündüzleri yemekten ve şehvetlerinden alıkoydum. Onun için beni onun hakkında şefaatçi kıl. ’ Kur’an da şöyle der: ‘Ben onu geceleri uykusuz bıraktım. Beni de onun hakkında şefaatçi kıl. ’” (Rahmetli babamız bu hadisin sahih olduğunu Mişkâtu’l Mesâbih’de beyan etti, 1963) • Sukeyne… Benim için hem bir hayat, hem de hayatın içinde bir nefes idi. Derslerimizi onunla beraber yapar, beraber dinlerdik. Yazılarımızı beraber yazardık. Yememiz, içmemiz hep beraberdi. Kur’an’ı birbimize okur, kıraatleri birbirimize arz ederdik. Bazı şer’i kitapları okumak bir program çizelgemiz vardı, fakat onun hastalığı sebebiyle durakladı. Hastalığının şiddetli zamanlarında bile acılarına bir parça ferahlık olsun diye bana; “Bir kitap getir de okuyalım, haydi Kur’an kıraatlerimizi tekrar edelim!” derdi. Bilmiyorum ki hayatımın detaylarını onunla paylaşmadan ne zamana kadar yaşayabilirim. Zira Allah onu vefat ettirinceye kadar hayatımız boyunca hiç ayrılmamıştık. Sukeyne… Sukeyne… Benim canımı, Sukeyne’yi kim sevmezdi ki?! • Sukeyne… Sünnete bağlılığı, ahlâkı ve fıkhî yönüyle bize Âişe radıyallahu anhâ’yı hatırlatırdı. Sanki o bu asrın sahabisi idi. • Sukeyne… Firdevs cennetinde olduğundan emin oluncaya kadar hayatımın geri kalanı için bir sükut olacak. Allah ona sabrının, hayatın pek çok zevkinden mahrum kalışının ve sessiz ızdıraplarının karşılığını versin. • Sukeyne…. Nice salih insan onu ardından medhetti. Allah Rasûlü aleyhissalatu vesselam şöyle buyurdu: “Kendisinden hayırla sözettiğiniz kimseye cennet vacip oldu, kendisinden kötülükle sözettiğiniz kimseye de cehennem vacip oldu. Sizler Allah’ın yeryüzündeki şahidlerisiniz! Sizler Allah’ın yeryüzündeki şahidlerisiniz! Sizler Allah’ın yeryüzündeki şahidlerisiniz!” (Buhari, Müslim) Rahmetli babam el-Elbâni de “Cenaze Ahkâmı” adlı kitabında şöyle söylemiş ve bu hadisi zikretmişti: “Ölen kişinin sâdık müslümanlardan bir grup ile salih ve ilim sahibi komşularından onu tanıyan en az iki kişi tarafından hayrla yâd edilmesinden ötürü cennet ona vacip olur. ” • Sukeyne… Benim onu ve ondan önceki sevdiklerimi (babamı, annemi, erkek kardeşim Abdülmusavvir’i) kaybetmekteki tek tesellim ve yaralarıma merhem olan şey onların bizi ecelleriyle geçtiği gibi, bizim de onları bir gün takip edeceğimiz düşüncesidir. Yine salat ve selam üzerine olsun Nebi’nin şu sözüdür: “Sizden biriniz herhangi bir musîbete uğradığında, benim vefâtım sebebiyle başlarına gelen musîbeti düşünerek tesellî bulsun, zira o musibetlerin en büyüğüdür. ” Asla ölmeyecek ve daima diri olan Allah’tan kızkardeşim için Firdevs cennetini diliyorum. Allah onun kabrini cennet bahçelerinden bir bahçe eylesin, hastalığına ve hayatın zorluklarına karşı gösterdiği sabrın ecrini hesap gününde en güzel şekilde versin. Onu Nebiler, sıddıklar, şehitler ve salihlerin arasına katsın; onlar ne güzel arkadaştır. Bize de onun firâkından ötürü sabır versin, onun ünsiyetinden mahrum kaldığımız için oluşan yalnızlığımızı gidersin, kalplerimizin yangınını kar ve soğuk su ile serinletsin. Onun hayatımdaki ve kalbimdeki yerini doldurabilecek kimse yok. Her halimize hamdolsun. Allah’ım Sukeyne’yi bağışla, hidayet verdiğin kimseler arasında onun derecesini yükselt, geride kalanlar içinden onun yerini hayırla doldur. Bizi de, onu da affeyle ey Alemlerin Rabbi, kabrini genişlet ve aydınlat. Rabbimiz üzerimize sabır yağdır ve bizim Müslüman olarak canımızı al. Salat ve selam Nebimiz Muhammed’e ve ailesine olsun. Bu yazı kendisine zor gelmesine rağmen Sukeyne’ye iyilik ve hayırlı bir yâd olması için kız kardeşi Hassâne tarafından yazılmıştır. Hassâne binti Muhammed Nâsıruddin el-Elbâni 5 Rebîu’l-âhir 1441 / 2 Aralık 2019 _________________________________________________________________ | Çeviri: Neva Muallimelerinden Betül Altındiş - Feyza Altındiş "
        }
    
    ,
    
    
        {
            "id": 109,
            "url": "/neva-arapca-kis-donemi-kayitlarimiz-basladi/",
            "title": "Neva Arapça 2021 Kış Dönemi Kayıtlarımız Başladı!",
            "body": "2021/12/19 -  Kış Dönemi Kayıtlarımız Başladı! “الشتاء ربيع المؤمن” Nebi (as)’ın “Kış, mü’minin baharıdır. ” sözünü heybemize koyarak, Ramazan öncesine de denk gelen bu bereketli dönemden hakkıyla istifade edebilmek duasıyla… Son Kayıt: 3 Ocak 2022 #kulliyetuneva #nevaarapca "
        }
    
    ,
    
    
        {
            "id": 110,
            "url": "/cocuk-talebeler/",
            "title": "Çocuk Talebeler",
            "body": "2021/12/14 - Bir çocuğun zihin dünyasına kalıcı, güzel nakışlar işlemek istiyorsanız onu özgürce nefes alabildiği, koşup/oynayabildiği, bir yandan da kulağına “Allah, Peygamber, Kur’an, Sahabe” kelimelerinin değdiği samimi ilim meclislerine götürün. Siz o hiçbir şey anlamıyor zannetseniz dahi ortamın havası ve rûhu ona sirayet edecek, rol modelleri orada gördüğü ders dinleyen ablalar/teyzeler ya da namaz kılan amcalar/abiler ya da şaşkınca ve hayranlıkla mikrofon tutuşlarını izlediği hocalar olacaktır. Balık için su neyse, çocuk için de fıtratının sesine uygun, âb-ı hayat değerinde, ömrüne ömür katacak mescidler, meclisler odur. Hasan’lar Hüseyin’ler onlara şefkatinden hutbeyi bölerek minberden inen dedeleri sallallahu aleyhi ve sellemin merhamet pınarı olan ellerinde/mescidinde işte öylece yetiştiler.  Bu fotoğraftaki tatlı yavrular da #edebülmüfred dersimizin küçük müdavimleri… Şimdiye dek derslerimizle ilgili eklediğimiz bütün fotoğraflar da, bize böyle sürpriz anı değerinde bir ders arşivi oluşturan sevgili dostumuz @karakterim. hayalim. 38’in objektifinden…Çocukların da kendisini çok sevdiği, her işimizde yardımcımız “sağ kolumuza” her daim sevgiyle, şükranla… #kulliyetuneva #nevailimhalkası #dostbiriktir #çocuktalebeler "
        }
    
    ,
    
    
        {
            "id": 111,
            "url": "/elestirinin-olmadigi-yerde-putculuk-baslar/",
            "title": " Eleştirinin Olmadığı Yerde Putçuluk Başlar! ",
            "body": "2021/11/10 - Bu yazı samimane bir şekilde, ağır ifade ve yorumlardan kaçınarak, kimseyi kınama, aşağılama gayesi gütmeden imani kaygılarla halkın geneline hitap ederek yazılmıştır. Resmi gün ve kutlamalarda insanımızın “Bilselerdi yapmazlardı. ” denilecek türden davranışlarının ardında yatan fikir ve duygularının imanlarıyla ilişkisini düşündürmek belki bir parça gayemiz… Çünkü gün geçtikçe bu tür günlerde bir sevinç ya da yas belirten bir paylaşıma rastlıyoruz ummadığımız kişilerden. Ya da kendileri ile evlatlarının fikir dünyasını ayırdıklarını müşahede ediyoruz. O sebeple “Müslüman olma” ve “Müslüman kalma” kaygısı olanlar bizi anlayacaktır ve belki derdimiz gönüllerine ulaşacaktır. Mustafa Kemal ya da başka bir zevat ile ilgili gönlünde bir sevgi, alaka, geçmişten gelen bir takım duygular bulunanlar olabilir… Belki yetişme tarzı, eğitim safhaları, içinde bulunulan şartlar farklı şekilde düşünmenin, tarihi süreci net değerlendirmenin önüne geçmiş olabilir. Biz o sebeple samimi bir şekilde sormak istedik: Acaba şu an bu tür anmaların, bir çeşit yüceltmeye girdiğinin, sadece bir insan, topluma tarihin bir döneminde liderlik etmiş bir kişi olmaktan onları çıkardığının farkında mıyız? Bu liderlerin asılan boy boy posterleri, dikilen büstleri, bu tür günlerde yapılan saygı duruşları, kabirlerine gidip insanüstü yapılan davranışlar… Bunların hepsi Peygamberlerin zamanındaki putların yüceltilmesine benzemiyor mu? Siyer okuduğumuz zaman Mekke müşriklerini ya da putperest milletleri tavırlarından ötürü eleştirir ve çağ dışı görürken, günümüzle bunu neden kıyaslamıyor ve bu modern putçuluğa ses çıkaramıyoruz? Onlar da bir zamanlar sevdikleri insanları unutmamak ve hatıralarını diri tutmak için heykellerini yaparak bir zaman sonra bunlara tapınmaya başlamışlardı. Yani aşırı derecede bir sevgi ve bağlılığın neticesi tapınmaya yol açmıştı.  “Ulu önder” düşüncesi ve devamındaki eylemler de bu tür tavırlar doğuruyor. Birisine “Atamız” demek, “Yolunu takip ediyoruz” demek değil midir? Kur’an bize “Atanız/babanız İbrahim’in yoluna uyun!” der. Bizim atamız/önderimiz, yollarını takip edeceğimiz, hata ve günahlardan masum olan rehberlerimiz ancak Peygamberlerdir… Ama buna rağmen Peygamberlerimizin bile resimlerini yapmak, heykellerini dikmek yasaktır dinimizde. Çünkü esas yüceltme ve övgü ancak Allah’a yapılmalıdır. Kur’an bir beşerin saygı ve yüceltmede Allah’a yaklaştırılmasını “şirk” olarak nitelendirmiştir. Kıyam (ayakta saygı ile durmak), rüku ve secde ancak Allah’a yapılır. Kabirler, İslam’da yükseltilmez, saygı ve kutsama amacıyla ziyaret edilmeleri de yasaklanmıştır. Zaten sevdiklerimize dahi vefatlarından sonra yas tutmanın süresi üç gündür. Ölüm yıldönümlerini senelik beklemek ve bir takım yas törenleri yapmak bidattir. Ayrıca Peygamberimiz “Beni Hristiyanların İsa’yı uçurdukları gibi uçurmayın. ” diyor. “Ben kuru ekmek yiyen bir kadının oğluyum. ” diyor. Bir defa ashâbının yanına geldiğinde ashâb hemen ayağa kalkar. O, bu hareketten memnun kalmayarak şu nasihatte bulunur: “Yabancıların birbirini ta’zim için yaptıkları gibi yapmayın ve bana ayağa kalkmayın. ” Yine O’nun (sav) bir Peygamber olarak şu hassasiyeti ne kadar dikkate değer: “Allah’ım, kabrimi ibâdet edilen bir put kılma. ” Eğer biz Müslüman isek, Allah’ın sevin ve önder kabul edin, dediklerini öyle görebiliriz. Kıyamımız, bağlılığımız ancak Allah’adır. Bir lideri sevmekle, anmakla tapınmanın ne ilişkisi vardır, denilemez. İmanın temeli Allah için sevip, buğzetmektir. Meseleye biraz iç muhasebe ve özeleştiri yaparak yaklaşırsak safiyane bir anma gibi gördüğümüz davranışların kar topu gibi büyüyerek imanımızda onulmaz yaralar açtığını görürüz. İmanımızı kurtarma kaygımızın, feda edemediğimiz zaaflarımızın önüne geçmesi duasıyla… Kulliyetu Neva 10 Kasım 2021 #imanlarınızıyenileyiniz "
        }
    
    ,
    
    
        {
            "id": 112,
            "url": "/cocuklarimizin-imani-tehlikede-ceviri/",
            "title": "Çocuklarımızın İmanı Tehlikede! (Çeviri)",
            "body": "2021/11/04 - Ürdün halkından hayır üzere olduğunu sandığım bir kişi tanıyorum. Çocuklarını İslami bir terbiye ile yetiştirmek için elinden gelen gayreti sarf ediyor.    Takva üzere kurulmuş bir evi, fazilet sahibi, dindar da bir hanımı var.     Çocuklarını Allah için sevip, Allah için buğz etme akidesi ile yetiştiriyor.     Onları seçkin İslâmi okullara gönderiyor ve bu okulların çocuklarını İslâmi terbiye ile eğitmesine karşılık ağır masraflarını da üstleniyor.     Evinde hiçbir şekilde normal TV alıcısı kullanmıyor, aksine sadece İslâmi programlar izlenmesi çin Mecid Kanallarının alıcısı mevcut. Çocukları yerel televizyon kanallarını seyretmiyor, yerel radyo kanallarını da dinlemiyorlar.     Çocuklarını yetiştirirken bilhassa Allah’ı yüceltmenin anlamı konusuna eğiliyor ve bunun için de her fırsatı değerlendiriyor.     Hem kendi ailesi hem de eşinin ailesi dindar kimseler.  İşte bu şahsı, bir gün, yemek esnasında birinci sınıfta okuyan oğlunun sorusu oldukça şaşırtmış: “Babaa! Kim daha büyük? Kral mı, yoksa Allah mı?” (Ürdün Kralını kastediyor. ) Çocuğun babasını dürüstlüğünden ötürü asla suçlamıyorum, o: “Eğer benim çocuğum bu şekilde düşünüyorsa, eğitimi ondan düşük olan çocuklar nasıldır kim bilir! Ve onu bu şekilde düşündüren nedir?” diye soruyor. Kardeşlerim, doğrusu bu çocuğun sorusu oldukça tehlikeli işaretler içeriyor. Evet, o büyüdükçe Allah’ın kraldan daha büyük olduğunu anlayacak! Fakat bu nasıl bir beyin yıkamadır ki, toplumsal akıl üzerinden çocuklara uygulanmakta ve onlar da- babalarının bütün koruma çabalarına rağmen- kralın Allah’a benzer olduğunu, belki de O’nu geçtiğini zannedebilmektedirler!!! Açık bir şey ki, bilhassa da dev boyutta olanlarıyla, her yerde kralın resimlerinin asılı olması ve milli marş konusunda diretilmesi, çocukların okullarda Kur’an’da onlara böyle bir şey emredilmediği halde, marş esnasında kımıldamadan durmalarının emredilmesi! Yüceltme ve tazim görüntüleri… Görünen o ki işte bu şeyler çocuklarımızın bilinçaltına bizim hayal edebileceğimizden daha büyük mesajlar göndermektedir. Çocuk büyüdükçe Allah’ın kraldan daha büyük olduğunu evet anlayacak! Lâkin çocuğun şahsiyetinde genellikle hayatı boyunca etkilerini bırakan bu tehlikeli hassas dönemde, Allah-u Teâlâ’yı tazim ibadeti kalbinde yara aldıktan sonra… Bu sebeple, yaratılmışlardan duydukları korku şirk derecesine varan ve Allah’a isyan olan hususlarda onlara olan itaatleri de Ahiretlerini satacak dereceye ulaşan insanlar gördüğünde sakın şaşırma! Çocuklarına hakikatleri anlatmada kusurlu davranan babaların hiçbir mazereti yoktur! “Ey insanlar! Kendinizi ve ailenizi yakıtı insanlar ve taşlar olan ateşten koruyunuz. ” (Tahrim Sûresi, 6) Çocuklarının kalbinde azâmetin (yüceliğin) tek başına Allah’a ait olduğunu ve kulların hepsinin zelil halde mertebe olarak O’nun altında olduğunu, kendi nefislerine bile ne zarar ne yarar sağlayamadıklarını, öldürmeye, yaşatmaya ve yeniden diriltip yaymaya güçleri yetmediğini, başkalarına yapmak şöyle dursun kendilerine bunları yapacak yetkinlikte olmadıkları hakikatini yerleştirmek için babaların hiçbir mazeretleri yoktur! Ve yine yeryüzünün bütün hükümdarlarının zamanla mülklerinin bir anda ellerinden çekilip alınabileceğini, onların da yiyip, içtiğini ve bunun sonucunda def-i hâcet giderdiklerini, sonra öldüklerini ve cesetlerini kurtların yediğini, sonra da mülklerinin onlara hiçbir fayda sağlamadan yalın ayak ve çıplak halde Allah’ın huzurunda duracaklarını ve orada sadece amellerin fayda sağlayacağını çocuklarına açıklamak için babaların hiçbir mazeretleri yoktur! Kim iyilik yaptı ise, o Cennet’tedir, kim de kötülük yaptı ise yüzüstü ateşe sürüklenir. İşte bunların hepsi unutsanız da, onları açıklamaktan korksanız da mazereti olmayacak hakikatlerdir ey Babalar! Bunlar kimsenin inkâr edemeyeceği hakikatlerdir ve bir yıldan üç yıla kadar hapsi olacak bir “dil uzatma” ya da “makama hakaret” değildir! Ey Baba, oğlun sana “hakaret” ve sorun getirmesin diye bazı konularda “ayrıntılara” girmekten çekiniyorsan eğer, senin bu çekingenliğin, oğluna hakikatleri sunmandan ve ona sevgiyle dostluğun ve nefretle düşmanlığın hangi esaslar üzerine olması gerektiğini öğretmenden daha basit bir şey değil midir? Tıpkı hadisteki gibi: “İmanın en sağlam kulpu, Allah için sevmek, Allah için buğz etmek, Allah için dost olup, Allah için düşmanlık beslemektir. ” Bu makaleyi okuduktan sonra oğluna, krala giden o bilge adamın kıssasını anlat, o bilge adam, krala demişti ki: “Şayet çok susuz kalsan ve suyla aranda bir engel olsa, o engeli kaldırabilmek için mülkünün yarısını harcar mıydın?” Kral dedi ki: “Evet”. Bilge: “Peki, suyu içsen ve sonra da bir sıkıntıdan ötürü def-i hâcet gideremesen, mülkünün diğer yarısını da onu giderebilmek için harcar mıydın?” Kral yine “evet” dedi. Bunun üzerine bilge: “Bir içimlik suya denk olmayan bu mülk de nedir öyleyse?! (Sakın servetine güvenme)” diye cevap verdi. | Dr. İyad Kunaybi | Çeviri: Kulliyetu Neva "
        }
    
    ,
    
    
        {
            "id": 113,
            "url": "/el-edebul-mufred-hadis-derslerimiz-yeniden-yuz-yuze-basliyor/",
            "title": "el-Edeb'ül-Müfred Hadis Derslerimiz Yeniden Yüz Yüze Başlıyor!",
            "body": "2021/10/26 - Allah’ın izniyle yeniden Bismillah #neva_edebülmüfred #nevailimhalkası #ilimtahsiliaralıksızdır "
        }
    
    ,
    
    
        {
            "id": 114,
            "url": "/suriye-idlib-kirsalinda-briket-evlerimizin-yapimi-tamamlandi/",
            "title": "Suriye İdlib Kırsalında Briket Evlerimizin Yapımı Tamamlandı",
            "body": "2021/10/16 - Daha önce duyurusunu yaptığımız ve aylardır yapımını heyecanla beklediğimiz briket evlerimizin tamamlandığı ve Suriyeli ailelerin yerleştirildiği haberini aldık. Bir iki ev niyetiyle yola çıkmışken öğrencilerimizin ve takipçilerimizin desteği ile elhamdulillah 6 ev yapılması nasip oldu. Evlerden ikisini biz, dördünü de diğer kardeşlerimiz isimlendirdi. Birine kıymetli Dr. İyad hocamızın merhume kızı “Sare Kunaybi”nin ismini verdik, bu hem yıllardır kendisinden çok istifade ettiğimiz ve vesilesiyle pek çok hayırlı işe başladığımız hocamıza bir vefa hem de kızı için bir dua ve sadaka-i cariye olması için gönülden arzu ettiğimiz bir şey oldu. Diğer evimizin adı da hayırlarda kenetlendiğimiz ilim yuvamıza atfen “Neva İlim Talebeleri”.  Evlerin yapım aşamasında bize sürekli bilgi veren sevgili öğrencimiz Zehra Çamdalı’na, sınıra giderek konuyla titiz bir şekilde ilgilenen ve bize oradan bu videoları ve fotoğrafları çekerek güzel bir hatıra bırakmış olan kıymetli babası Recep Çamdalı’na ve kardeşlerine huzurunuzda teşekkür ve dua etmek isteriz. Kış girmeden kaç ailenin çadırdan daha korunaklı olan bu evlere girmesini nasip eden Rabbimize hamdolsun. Onların bu geçici konutlardan ayrılıp, istikrar bularak, zalimlerin zulmünden berî bir şekilde yaşayacakları yurtlarına hayırla dönmeleri de nasip olsun. "
        }
    
    ,
    
    
        {
            "id": 115,
            "url": "/yoldaki-muhendis/",
            "title": "Yoldaki Mühendis / Abdullah Galib Bergusi",
            "body": "2021/10/13 - YOLDAKİ MÜHENDİS Yazar: Abdullah Galib Bergusi, Ekin Yayınevi, 200 sayfa.  \إن لم أستطع أن أدعم المقاومة بالسلاح فقلمي و حبري سلاح في سبيلها  “Eğer direnişe silahla destek olamazsam; kalemim ve mürekkebim direniş ve mukâvemet yolunda silahımdır. ” 5 Mart 2003’de üç yaşındaki hasta kızı ile arabada giderken İsrail tarafından tutuklanan ve halen hapiste olan Abdullah Galib Bergusi’ye kızının büyüdükten sonra yazdığı “Babacığım, sen kimsin?” sorulu mektubu üzerine yaşadıklarını anlattığı gerçek bir hayat hikayesi. Kitap, oldukça akıcı ve samimi bir üslupla kaleme alınmış, çevirisi de güzel. Filistin davasının Filistinliler nazarında ne ifade ettiğini sahada yaşayan, tecrübe aktarımında bulunan bir mücahidin kaleminden okumak, nazari pek çok bilgiye bedel oluyor. Davasına sadık bir Müslümanın dört duvar arasında esir de olsa Allah onun sesini duyurmak istediğinde buna kimsenin mâni olamayacağını, Allah’ın, kendi dinine yardım edenlerin yardımcısı olduğunu bir kez daha kavrıyorsunuz. Kitabı herkesin okumasını tavsiye ederken Bergusi’nin hayat hikayesinde dikkat çeken birkaç hususa değineceğiz sadece. İlki, Filistin davasının gönlüne düşmesinden sonra hedefine kilitlenerek kendisini sürekli farklı konularda yetiştirmeye çalışması ve bu yoldaki iradesi. Mesela bedenen güçlü olması gerektiğine inanarak dövüş sanatlarını öğrenmesi, sürekli egzersizler ile kendisini dinç tutması, keskin nişancılık ve silah eğitimi alması, bunları tamamladıktan sonra da esas hobisi olan elektronik ve mekanik alanında ilerlemesi. Bilgisayarlara hakimiyeti de hem internet üzerinden eğitim imkanlarını değerlendirerek farklı dilleri öğrenmesine hem de patlayıcı maddelerin ve bombaların hazırlanışını kavramasını sağlıyor. Tüm bunlar siyonistlere verebileceği zararın hesabını yaparken kendisine çok fayda sağlayan ilgi alanları oluyor. Bir Müslümanın hobileri ile davasına nasıl hizmet edebileceğine dair somut ve güzel bir örneklik. İkinci husus ise uzmanı olduğu bu pek çok alanda kendisini ilerletirken edindiği mal varlığını davası yolunda harcamaktan çekinmeyişi. Filistin’in farklı şehirlerinde Kassam tugayları için hem gizliliği sağlamak hem de plan proje yapmak üzere evler kiralaması, istişhad eylemlerinde kullanılmak üzere mühimmat, araba, patlayıcı madde, silah gibi yüksek maliyet gerektiren malların tedariki hususunda binlerce dolar yatırım yapması. Bazen sırf patlayıcı maddeleri denemek için satın aldığı cep telefonları, araçlar ve elektronik eşyalar. Tüm bunlar insana, bu kadar yüksek maliyetli harcama yapabilmenin ancak bir dava bilinciyle olacağını düşündürüyor. Ayrıca Filistin uğruna bu harcamaları yaparken ailesini de ihmal etmeyerek onlara maddi bir birikim ayırması da dikkat çeken bir başka güzel husus. Üçüncü ve en önemli noktalardan biri ise, tüm bu uğraşları esnasında namaz ve ibadetlerini hiçbir şekilde ihmal etmemesi. Okurken satır aralarında canlı bir akidevi şuur görüyorsunuz; Allah ve Rasulü için sevmek ve de kızmak yaptığı eylemlerin temelini oluşturuyor. Zaten gücünü sağlam bir akide ve ibadet şuurundan almayan hiçbir dava uzun soluklu olamaz. Hâsılı kelam kendi hayatlarımızı ve onların hayatlarını düşünmek, Filistin davasını içerden anlayabilmek için okunmalı. #nevakitaptahlili "
        }
    
    ,
    
    
        {
            "id": 116,
            "url": "/100-soruda-kudus/",
            "title": "100 Soruda Kudüs / Zekeriya Kurşun, Ali İhsan Aydın",
            "body": "2021/09/23 - 100 SORUDA KUDÜS Yazar: Zekeriya Kurşun, Ali İhsan Aydın, Rumuz Yayınevi, 248 sayfa. Kitap, dünyanın göz bebeği olan Kudüs’ün tarihine ve önemine ışık tutmak amacıyla kaleme alınmış. Kudüs’ün tarih sahnesine çıktığı zamanlardan günümüze kadar olan serüveni ve bütün dinler için taşıdığı önem 100 soru ile anlatılıyor. Seçilen sorular tarihi bir süreklilik gözetilerek cevaplanıyor. Kitaptaki soru-cevaplar üç ana bölümde toplanmış: 1. BÖLÜM: TARİH İÇİNDE KUDÜS Kudüs coğrafyasının önemi, şehrin geçmişten bu yana isimleri, eski çağlarda hangi devletlerin bu coğrafyada kurulduğu, Yahudiler, Hristiyanlar ve Müslümanlar için önemi, Kudüs’ün fethi, Emeviler ve Abbasiler döneminde konumu, Fâtımiler döneminde bölgede yaşananlar, Türklerin Kudüs’ü devralma süreçleri, Haçlılar ve Selahaddin Eyyûbi zamanındaki Kudüs’e dair 25 soru bu bölümde yer alıyor. 2. BÖLÜM: OSMANLI DÖNEMİ KUDÜS Yavuz Sultan Selim’in Kudüs’ü devralması ile başlayan sorular, Osmanlı idaresinde Kudüs’te yaşananlar, Osmanlı’nın bölgedeki yönetim, mimari ve vakıf anlayışı, Kudüs’te o dönemde hangi milletlerin yaşadığı ve farklı mezheplerin nasıl temsil edildiği, eğitim faaliyetlerinin ve ekonomik hayatın nasıllığı gibi 50 soruyla devam ediyor. Bu bölümde bilhassa 19. yüzyıl siyaset arenasında Kudüs, 2. Abdülhamid Dönemi ve sonrasında bölgedeki gelişmeler, Hristiyanların Kudüs’teki kutsal yerleri üzerine çıkan anlaşmazlıklar, Yahudi göçünün başlamasında Osmanlı’nın tavrı,1. Dünya Savaşı yılları ve İngilizlerin Kudüs’ü ele geçirmek için neler yaptıkları gibi konular günümüze yansıyan meseleleri anlamak için oldukça önemli idi. 3. BÖLÜM: OSMANLI SONRASI KUDÜS Bu son bölümde de 25 soru ile İngiliz manda idaresinin (1917) başlamasının ardından Kudüs’te siyonistlerin nasıl örgütlendiği, Müslümanların Yahudi faaliyetlerine karşı tepkisi, BM’nin taksim planı, 1948, 1967 savaşlarının çıkış sebebi, Dünya nezdinde Kudüs meselesi, Yahudi yerleşimlerinin doğurduğu acı sonuçlar ve Türkiye’nin yaklaşımı gibi konular ele alınıyor. Bilhassa tarih okumayı sevenler ve Filistin meselesini tarih yönünden kavramak isteyenlerin istifade edeceği bir kitap olduğunu söylemeliyiz. #nevakitaptahlili  "
        }
    
    ,
    
    
        {
            "id": 117,
            "url": "/neva-arapca-hakkinda-genel-bilgiler/",
            "title": "Neva Arapça Hakkında Genel Bilgiler",
            "body": "2021/09/14 -   "
        }
    
    ,
    
    
        {
            "id": 118,
            "url": "/filistin-hakkinda-yanilgilar/",
            "title": "Filistin Hakkında Yanılgılar / Ahmet Varol",
            "body": "2021/08/04 - FİLİSTİN HAKKINDA YANILGILAR Yazar: Ahmet Varol, Nida Yayınları, 157 sayfa. Müslümanlar olarak her meselede olduğu gibi ümmetin imtihan kağıdı olan Filistin konusunda da titiz olmanın ve doğru bilgi üzerine kanaat inşa etmenin gereğine değinen ve bu hususta doğru bilinen yanlışları ve hiç bilinmeyen doğruları ele almayı ve yanılgıları gidermeyi amaçlayan yazar, gerçekten oldukça akıcı ve samimi bir dille kitabı kaleme almış. Başından sonuna kadar keyifle okunabilir. Kitabı güzel kılan en önemli unsurların başında hiç şüphesiz tevhidi bir çağrıyı temel alması ve Filistin’in bir İslam toprağı ve sahiplerinin de Müslümanlar olduğu, Filistin’i kurtarmanın tek yolunun da cihad olduğu vurgusunu sık sık yapmasıydı. Kitap, Filistin davasını dünya üzerindeki Müslümanların genelinin sahiplenemeyişinde yanlış algıların çok etkisi olduğunu belirterek, bu yanılgıları tek tek ele alıyor ve Kur’an, sünnet ve ulema görüşlerini aktararak sahih algının oluşmasına katkı sağlamayı hedefliyor. Bilhassa Yahudilerin Filistin’e yerleştirilmesinin temelinde yatan idealler, istişhad eylemleri, bu eylemler neticesinde sivillerin öldürüldüğü iddiaları, Filistinlilerin Osmanlı’ya ihanet edip etmediği, topraklarını satıp satmadıkları gibi meselelere değinerek oldukça ikna edici ve delile dayalı cevaplar veriyor. Sonuç kısmında da somut tavsiyelerle “Filistin için ne yapabiliriz?” diyerek ümmete sorumluluklarını hatırlatıyor. #nevakitaptahlili "
        }
    
    ,
    
    
        {
            "id": 119,
            "url": "/kudus-ve-aksa/",
            "title": "Kudüs ve Aksâ / Bünyamin Erul",
            "body": "2021/07/11 - Bir süre önce öğrencilerimizle @beytulmakdisokuma grubunun çalışmasına katılarak Kudüs üzerine okumalara başlamıştık. Umumi bir fayda da olur düşüncesiyle okunan kitapların kısa tanıtımını yapmamızın iyi olacağını düşündük. KUDÜS VE AKSÂ Yazar: Bünyamin Erul, Dib Yayınları, 316 sayfa. Kitap, yazarın deyimiyle Kudüs’ü ziyaret etmek isteyenler için bölgenin ne denli önemli bir coğrafya olduğunu göstermek maksadıyla kısa bir tarihçe, dini bilgiler ve her başlıkta mekanları tanıtan fotoğraflarla bir nevi rehber niteliğinde hazırlanmış, sekiz ana başlıktan oluşuyor. Evvela Mescid-i Aksâ’nın Müslümanlar için önemi, kısa tarihçesi, tarih boyunca geçirdiği safhalara değinilerek, toplamda 144 dönümlük bir alanı kapsayan mescid sahasının içerisinde yer alan irili ufaklı pek çok tarihi yapı kısa kısa tanıtılıyor. Akabinde Kubbetu’s-Sahra’nın yapılışı, tarihteki yeri ve mimarisi detaylı şekilde izah edilerek, Müslümanlar, Yahudiler ve Hristiyanlar nezdinde Kudüs’ün önemi ayrı ayrı açılan başlıklarla anlatılıyor. Son kısımda da Filistin’in adını nereden aldığı ile başlayan bölüm, bu coğrafyanın Osmanlı’nın 1917’de oradan çekilmesiyle ümmetin sınavı haline geldiğini ele alarak devam ediyor ve Filistin’deki şehirleri ve her birindeki en önemli yapıları tanıtıyor. Kitabın görsellerle desteklenmesi ve içerdiği genel, öz ve tanıtıcı bilgilerin bu alanda okuma yapacaklar için faydalı olduğunu söylemeliyiz. Bir ilk adım kitabı olarak da üzerine bina edilmeye elverişli derli toplu bilgiler içeriyor. Ayrıca bir albüm gibi baskı kalitesi de çok güzel. Bir eleştiri olarak ise kitabın 5. ana bölümünde yer alan “Kudüs’ü Kavramak” alt başlığında sıklıkla geçen ve kitabın genelinde yaygın bir üslup olan “üç semavî din” vurgulu cümlelerin “Allah katında hak din İslam’dır. ” ayetiyle çeliştiğini ya da bu tür bir söylemin yanlış bir algıya zemin hazırladığını düşünmekteyiz. Halbuki kitapta da vurgulandığı gibi Kudüs’te Yahudi ve Hristiyanlar 1200 yıllık Müslüman hakimiyeti altında ancak rahat yüzü görebilmiş ve inançlarını istedikleri gibi yaşayabilmişlerdir. Yani İslam’ın “hakim güç” olduğu zamanlarda. Ehl-i Kitap’ın, Kur’an’da defaatle şirki bırakıp, tevhide davet edildiklerini bile bile, tahrif ettikleri dinlerini şu an muteber görür şekilde “üç din” diyerek onları ortak bir paydada buluşturma çabası tarihten ders alınmadığının bir göstergesidir. Zaten şu an İslam aleyhine çalışanların arzuladığı da İslam’ın dünya genelinde tek ve hakim güç olmaması, diğer tahrif edilmiş dinlerle aynı mesabede sıradan bir din gibi algılanılmasının sağlanmasıdır. Bu sebeple kitabın 145. sayfasında yer alan “Çok mu hayal, üç dinin kutsadığı bu Kudüs’ü üç dinin ileri gelenleri tarafından idare edebilmek?” temennisinin hayalden öte İslam’ın izzetini tam olarak yansıtmadığını düşünmekteyiz. Yani çağrımız; İslam’ın doğru anlaşılmasına ve o parlak tarih sayfalarında olduğu gibi tüm insanlara önderlik ettiği günlere yeniden dönmesine yönelik olmalıdır. Bu kitabı, ideal bir tevhîdi çağrı ve söylem beklentisiyle okumak hayal kırıklığı ile sonuçlanabilir, -zira bazı kesimleri incitmemek için olsa gerek genel bir hoşgörü ve dinlerarası diyalog türü bir üslup hakim- genel olarak bölgeyi tanımak, tarihini öğrenmek amacıyla okumak daha isabetli olacaktır. Tüm bu yönleriyle kitaptan istifade edilmesini ve Beytu’l-Makdis’i Müslümanların gündemine yeniden taşımaya vesile olmasını dileriz. #nevakitaptahlili "
        }
    
    ,
    
    
        {
            "id": 120,
            "url": "/neva-arapca-yaz-donemi-kayitlarimiz-basliyor/",
            "title": "Neva Arapça 2021 Yaz Dönemi Kayıtlarımız Başladı!",
            "body": "2021/06/06 - Yaz Dönemi Kayıtlarımız Başladı! على بركة الله İstifadesi ve bereketi bol bir yaz geçirmek duasıyla…  İLİM YÜKSELİŞ, CEHALET DÜŞÜŞTÜR. HER YÜKSELİŞ DE ÇABA VE AZME İHTİYAÇ DUYAR. #kulliyetuneva #nevaarapca "
        }
    
    ,
    
    
        {
            "id": 121,
            "url": "/dusunmek-ve-degismek-icin-bir-soru/",
            "title": "Düşünmek ve Değişmek İçin Bir Soru",
            "body": "2021/06/05 - 《AKSA ve GAZZE’DEKİ SON OLAYLARDAN SONRA HAYATINIZDA DEĞİŞEN, HERKESLE PAYLAŞABİLECEĞİNİZ OLUMLU BİR ŞEY YAZAR MISINIZ?》 Dr. İyad, Arapça resmi sayfasında düşündürücü bir paylaşım yaptı önceki gün. Kendisi de Filistin asıllı olan hoca, Aksa’da son dönemde yaşanan olaylar akabindeki tavrımızın anlık tepkilerden öteye geçmesi gerektiği hususunda takipçilerine bu suali yönelterek şunları söyledi: “Ümmetçe zor zamanlardan geçtiğimiz her dönemde geçici duygusal tepkiler verip, sonra yeniden zayıflamayalım ve düşmanlarımız tuzaklar kurup, planlarını gerçekleştirmeye devam etmesin diye üzüntülerimizi eyleme ve faydaya dönüştürdüğümüzü bir hayal etsenize! Tıpkı ayette geçtiği gibi de kendimizi düzelttiğimizi: ‘Bir kavim kendi durumunu değiştirmedikçe Allah, onların durumunu değiştirmez. ’ Savaşımız uzun. Yeniden gaflete düşmemek için ısrarlı, uzun soluklu, kalpleri uyanıklığa sevk eden bir kararlılığa ihtiyacımız var. Başka kardeşlerinizi de cesaretlendirmek için, Aksa ve Gazze’deki son olaylardan sonra hayatınızda değişen, herkesle paylaşabileceğiniz olumlu bir şey yazın: Mesela, Allah’a yapmayı söz verdiğiniz bir ibadet, giriştiğiniz bir proje, iş hayatınızda/öğreniminizde/çocuklarınızı yetiştirmede verdiğiniz yeni bir karar. Tabi bunları yazarken Allah’ın örttüğü ve bu süreçte vazgeçtiğimiz hatalarımızı yazmamaya dikkat edelim. Bir de genel önerilerin yazılmasını değil, sadece gerçekten uygulanan şeyleri yazmanızı rica ediyoruz ki kardeşlerimiz somut önerilerden faydalanabilsin. ” Dr. İyad Kunaybi "
        }
    
    ,
    
    
        {
            "id": 122,
            "url": "/yahudilerin-kuranda-zikredilen-ozellikleri/",
            "title": "Yahudilerin Kur'an'da Zikredilen Özellikleri",
            "body": "2021/05/24 - Bu görseller, Nevâ talibelerinden Aliye Meryem Şenaltun ve Dilara Kanberlioğlu tarafından çevrilmiştir.  #nevaarapca #kulliyetuneva "
        }
    
    ,
    
    
        {
            "id": 123,
            "url": "/yakin-zamanda-aksada-namaz-kilacak-miyiz/",
            "title": "Yakın Zamanda Aksa'da Namaz Kılacak mıyız?",
            "body": "2021/05/22 - YAKIN ZAMANDA AKSA’DA NAMAZ KILACAK MIYIZ? Esselamu Aleykum Kıymetli Kardeşlerim, Geçtiğimiz günlerde yaşanan olayların hayırlı yönleri var. Ancak şu da var ki ümmet, eğer zafer istiyorsa bilinmeli ki Allah’ın yardımına erişmenin aşılması mümkün olmayan yasaları vardır. “İyimser olun ki iyilik bulasınız. ” sözü hadis değildir, doğru bir kaide de değildir. Asıl doğru olan “İyilik için çalışın ki iyilik bulasınız. ” ifadesidir. Eğer sebeplere başvurmakta yetersiz olur, olanları izlemekle yetinir ve olayları etkileyecek üstün bir çaba göstermeden birbirimizi Nasr’ın (Allah’ın yardımının) yaklaşması ile müjdelersek, bu kötü görülen bir güven hali ve ihmalkârlıktır, bazılarının zannettiği gibi Allah’a karşı hüsnü zan değildir. Âciz kişi, nefsini hevâsına tabi kılan ve Allah’tan sadece dileklerde bulunup duran kişidir. Daha önce de tecrübe ettik ki, amel olmaksızın sadece ümit edenler, sonrasında psikolojik olarak altüst oluyor ve Allah’ın vaadinden şüphe ediyorlar. Bunu, birçok kimseye hakim olan, hatta -Allah bizi ve kendilerini bağışlasın- bazı davetçiler düzeyinde de gördüğüm; yakın vaatlerle ümitlendirme ve yorum yapma hali için söylüyorum. Hangi topluluk Allah’ın sözünü yüceltmek ve mazlumları savunmak için çabalıyorsa onların ecri Allah’a aittir. Ancak onların bir grup olarak sarf ettiği çabayı, tüm ümmetin çabası olarak görmemiz ve Allah’ın dinine gerektiği gibi yardım etmeyen bir ümmete bütünüyle zafer getireceğini zannetmemiz, Allah’ın yasalarını ihlal etmek kabilindendir. “Neden umduklarımızı elde edemiyoruz?” diyen kimsenin bunu demeden önce söylediklerimizin ne anlam ifade ettiğini düşünmesi gerekir. “De ki o sizin nefsinizdendir. ” (Âl-i İmran, 165) “Yani bu, yakın zamanda Mescid-i Aksa’da namaz kılamayacağımız anlamına mı geliyor?” Aksine birinin “Sizin için Kudüs’ü özgürleştirdik hadi gelin orda namaz kılın. ” demesini beklemeyeceğimiz anlamına geliyor. Uzaktan izleyici rolünde olmadan, gücümüz yettiğince Allah’ın dinine yardım etmenin yollarını aramamız anlamına geliyor. Evet, denildiği gibi: “Allah’ın yardımı yakındır. ” (Bakara, 214) Ancak bu yardıma yakınlaşan ya da ondan uzaklaşan bizleriz. “Allah’ın rahmeti iyilik edenlere yakındır. ” (A’raf, 56) Açık ve anlaşılır bir denklem: “Eğer Allah’a yardım ederseniz O da size yardım eder. ” (Muhammed, 7) Bu yüzden “Allah’ım vaad ettiğin yardımını istiyoruz!” demek yerine “Allah’ım bize sana itaat etmemizde yardım et ki yardımına lâyık olalım. ” demeliyiz. Eğer Allah’ın emrettiği gibi müdafaa gücümüzü korur, azmimiz her seferinde olduğu gibi zayıflamazsa ve bu acıyı; tövbe, tedbir, amel ve himmete çevirirsek elbette Allah’ın yardımı yakındır. O zaman Allah bereketini indirir, sebepleri hazırlar, bizi izzetli kılar ve yükseltir. O zaman bizi en son ilgilendiren şey düşmanlarımızın gücü ve üstünlüğü olur. Allah onlara tuzak kurar ve onların tuzaklarını bozar. Böylece biz o zaman, zaferi uzak gören, bu veya şu vakitte gibi uzun zamanlara erteleyenlerden olmamış oluruz. Bu olaylardan sonra, kurtuluşun yakın olduğunu hissettikleri için istikamet üzere olmaya başlayan, tövbe edip dönüş yapmak üzere olan gençler var. Ancak yardımın yasaları ve üstün bir çaba gösterilerek tutunulması gereken sebepleri olduğunu anladıklarında tembelleşiyor ve eski hallerine dönüyorlar. Bunu yapan kimseye deriz ki: “Kim geriye dönerse, Allah’a hiçbir zarar veremez. Allah şükredenleri mükafatlandıracaktır. ” (Âl-i İmran, 144) Yine deriz ki: “Eğer yüz çevirirseniz, yerinize sizden başka bir toplum getirir, artık onlar sizin gibi olmazlar. ” (Muhammed, 38) O zaman gel, kabul et ve yüz çevirme. Tövbeni; bir gün Allah’ın gerçekleşmesine izin vereceği yardımının sebeplerinden birisi kıl. Biz bu zafere kesin olarak inananlarız, elhamdulillah.  Yapmamız gereken bu yaşanan olaylardan, imanımızı şarj etmek, amellerimizdeki gayreti arttırmak, hakkın ve hak ehlinin, batılın ve batıl ehlinin arasını ayırmak ve gücümüz yettiğince uzun bir nefes, yüce bir azim ve himmet ile mazlumlara yardım etmek için istifade etmektir. Allah’ın dinine yardım edeceğin bir projen olmasıdır. Peki nasıl? Nerden başlayayım? Yapabilir miyim? Vallahi kardeşlerim, ben insanlara Rablerine olan muhabbetleri, saygıları ve dinleriyle iftihar etmeleri konusunda tesir etmenin ne kadar mümkün olduğunu bizzat gördüm. Bunların hepsinde Allah’tan bir bereket görüyoruz. Tüm bunların başlangıcı ise kalbinde dinin için bir kaygı, peşinden gaflet gelmeyen bir uyanıklık bulunmasıdır. Nefsinle ve arzularınla mücadele et, Allah sana (hedefe) ulaştırıcı yolları gösterecektir. “Uğrumuzda çaba gösterenleri yollarımıza ileteceğiz. Şüphesiz Allah iyilik edenlerle beraberdir. ” (Ankebut, 69) Hülasa, “Mescid-i Aksa’da yakın zamanda namaz kılacak mıyız?” sorusu “Meteor gök yüzünden ne zaman geçecek?” sorusu gibi bizim hiç bir katkımızın olmadığı bir bilgiye dair değildir. Tam aksine bizler; bu cevabın birer parçasıyız. | Dr. İyad Kunaybi (Bu yazı, Nevâ talibelerinden Habibe Özatilla tarafından çevrilmiştir. ) "
        }
    
    ,
    
    
        {
            "id": 124,
            "url": "/kudus/",
            "title": "Kudüs",
            "body": "2021/05/21 - “Müslümanlar Kudüs’ün kendilerine dönmesini istiyorlarsa evvela bozuk akidelerini ve kötü ahlaklarını değiştirsinler. ”  | Nâsırüddin el-Elbânî  إن أراد المسلمون عودة القدس فليغيروا : عقائدهم الفاسدة وأخلاقهم السيئة.   الشيخ محمد ناصر الدين الألباني "
        }
    
    ,
    
    
        {
            "id": 125,
            "url": "/beytul-makdis-okumalarina-basliyoruz/",
            "title": "Beytu'l Makdis Okumalarına Başlıyoruz",
            "body": "2021/05/18 - Söylemlerimizin ve eylemlerimizin daha etkili, Hak katında makbul ve plan dahilinde olması için imanî, ahlâkî, ilmî ve amelî yönden donanımlı olmamız gerektiğinin idrakiyle @beytulmakdisokumagrubu’ndan kardeşlerimizin bir buçuk sene önce başlattığı ve şimdi ilk aşama için yeniden kayıt aldığı bu çalışmayı Neva hocaları olarak teşvik ediyor, öğrencilerimiz, aile, akraba ve takipçilerimizi de bu okuma seferberliğine katılmaya davet ediyoruz. Bu yaz 2 ayınızı ayırarak 1. aşama okumalarını tamamlamak ve temel düzeyde bir bilgi birikimine sahip olarak Filistin duyarlılığınızı bir üst aşamaya taşımak isterseniz kayıt formu ve diğer bilgilendirmeler için sayfayı ziyaret edebilirsiniz: @beytulmakdisokumagrubu 22 Mayıs 2021 kayıt için son gün. 10 Haziran 2021 okumalara başlangıç. Program, hanımlara yönelik, ancak belki erkek kardeşlerimiz de kendi aralarında organize olup, böyle bir çalışma başlatırlar. Biz de bereketi artsın diye düşünerek güzel niyetlerle tohumu atılmış bu çalışmaya destek vermek istedik. Rabbimiz, ilmimizi, fehmimizi, gayretimizi ve mücadele azmimizi artırsın.  #mescidiaksa #oku #nevailimhalkası "
        }
    
    ,
    
    
        {
            "id": 126,
            "url": "/kerim-aya-hazirlik-programimizin-kapanisini-yaptik/",
            "title": " Kerim Ay'a Hazırlık  programımızın kapanışını yaptık",
            "body": "2021/05/17 - Recep ve Şaban aylarında Telegram kanalımızda sürdürdüğümüz “Kerim Ay’a Hazırlık” programımızın kapanışını dün yaptık. Programın 2 ayında da tam başarı gösteren 15 yaşındaki en küçük kardeşimiz Betül Çelik’in belgesini teşvik gayesiyle sizlerin huzurunda da takdim etmek istedik. Rabbimiz, ümmetin sağlam akideli, ilmî donanımlı gençlerinin sayısını artırsın. Bu programla amacımız Ramazan’ı her sene erkenden karşılamaya hazırlanan selefimizi örnek almak ve de az da olsa devamlı amelin kişiye nasıl bir bereket ve gönül huzuru ile döndüğünü hissettirebilmekti. Bize “Hayatlarının en verimli Recep ve Şaban ayı” olduğunu, ilk defa bir siyer kitabı bitirdiklerini, sabah-akşam zikirlerini alışkanlık haline getirdiklerini söyleyerek dua eden kardeşlerimizden anladığımız kadarıyla programımız amacına biiznillah ulaştı. İki ay süresince her gün sabah ve akşam zikirleri, günlük 2 sayfadan 6 cüz Kur’an, 6 cüz meal, “Herkes İçin Siyer” video serisinden 16 saatlik video, günlük 7 sayfadan İbrahim Sarıçam’ın “Hz. Muhammed ve Evrensel Mesajı” adlı 493 sayfalık siyer kitabı, 2 ayda 6 gün oruç ve 6 gün teheccüd namazı tamamlanmış oldu. Bu dökümü, az amelin toplamda nasıl bir verime dönüştüğünü görmeniz için yaptık sadece, ihlası ile kabul etmesini dileriz Rabbimizden. Bu program sadece bir numune idi, az ve öz tutmaya çalışmıştık, bunu geliştirmek ve bu tarz bir çalışmayı hayat metodu haline getirmek ise artık bizim elimizde. Programa katılan/katılamayıp duasıyla destek olan tüm kardeşlerimize teşekkür ederiz. Birkaç teşekkür de programın mutfak kısmında bize yardımcı olan kardeşlerimiz için olacak. Rabbimizin buyurduğu gibi “İyiliğin karşılığı iyilikten başka bir şey midir?” Bu programa başladığımız 12 Şubat’tan itibaren paylaştığımız broşürleri ve davet kartlarını gönüllü ve özverili bir şekilde istediğimiz gibi tasarlayan kıymetli öğrencimiz @velfeyn ve eşine, yine her hafta kanalda yaptığımız siyer testlerini büyük bir emekle hazırlayan Neva’mızın nâdide öğrenci ekibine, programı duyuran ve daha çok kişiye ulaşmasına vesile olan siz kardeşlerimize gönülden teşekkür ve dua ederiz. Yeni hayırlarda buluşmak duasıyla. 🌿 https://t. me/kulliyetuneva "
        }
    
    ,
    
    
        {
            "id": 127,
            "url": "/bayramlarda-sevinci-gostermek/",
            "title": "Bayramlarda Sevinci Göstermek (Çeviri)",
            "body": "2021/05/14 - Bayramlarda sevincinizi göstererek bu ibadetin ecrini Allah’tan bekleyin. Yahudi, Hristiyan ve tüm küffara muhalefet ederek bayramda sevinç ve neşenizi göstermeniz, Allah’ın şiarlarının yüceltilmesindendir. Nebi (sav) Medine’ye hicret ettiği esnada insanların eğlenceler düzenledikleri iki gün vardı. Yanındakilere: “Bu günler ne günleridir?”diye sordu. Onlar da: “Cahiliye döneminde biz bu iki günde eğlenceler düzenlerdik. ” dediler. Bunun üzerine Nebi (sav): “Allah bu iki günü sizin için daha hayırlı olan Kurban Bayramı ve Ramazan Bayramı ile değiştirmiştir. ” buyurdu. (Ebu Davud) Her kim doğum günü, anneler günü, sevgililer günü ve benzeri küffarın bayramlarını kutlamaya alışırsa Kurban ve Ramazan Bayramı sevinci azalır, hatta belki de sadece etrafındakilere uymak için sevinir. Bu kimse tıpkı karnını bozuk yemek yiyerek doyuran kişiye benzer; kendisine faydalı ve lezzetli bir yemek ikram edildiğinde midesi bozuk yiyecekle dolu olduğu için bu faydalı ve lezzetli yemeğe yer kalmamıştır. İnkar edenlerin bayramları da Müslümanların bayramlarına nispetle böyledir. Bu bayramlar ruh için bozuk gıdalar mesabesinde olduğundan Allah Teala onları bizim için daha hayırlı olan Ramazan ve Kurban Bayramı ile değiştirmiştir.  Çocuklarının pahalı veya ucuz doğum günü partileri için para harcayan, arkadaşların ve komşuların partiye katılımıyla sevinçlerini göstermek için aşırı derecede hevesli olan, sonrasında ise bu çabanın onda birini, sevinci göstermenin en uygun yeri ve zamanı olan Ramazan ve Kurban Bayramları’nda göstermeyen aileleri ne kadar da garipsiyorum?! Hz. Aişe’den rivayet edilen şu hadis Müslümanların sevinç günlerinin, küffarın sevinç günlerinden ayrılmasının önemini gösteriyor: Aişe (r. a. )’den rivâyet edilmiştir: “Bir gün (babam) Ebu Bekir yanıma geldi. Ensardan iki kız benim yanımda Buas günü ensarın söylediği mersiyelerden söylüyorlardı. Fakat bunlar meslekten şarkıcı değildi. Ebu Bekir: “Peygamber evinde şeytan düdükleri mi?” diye çıkıştı. O gün bayram günüydü. Peygamber (s. a. s. ): “Ey Ebu Bekir! Her milletin bir bayramı vardır. Bu gün de bizim bayramımızdır. ” buyurdu. (Buhari) | Enes Şeyh Kireyyim (Yazı, Nevâ talibelerinden Rabia Öztürk tarafından çevrilmiştir. ) "
        }
    
    ,
    
    
        {
            "id": 128,
            "url": "/kerim-aya-veda/",
            "title": "Kerim Ay'a Veda",
            "body": "2021/05/11 - 1442 Ramazan’ı biterken… Allah’ım bizi Ramazan’a eriştirdiğin ve Ramazan’da Sana ibadet etmemizi nasip ettiğin için hamdolsun. Eğer Sen bize bu ayın kıymetini idrak etme imkanı vermeseydin, biz kendi çabamızla buna muvaffak olamazdık. Bu mübarek ayın sonunda bizi ateşten azat ettiğin kullarından kıl, taatlerimizi kabul buyur. Başta Filistin olmak üzere dünyanın her bir köşesinde rızan için cihad eden kardeşlerimize zafer ihsan eyle, esaret altındaki âlimlerimizin ve Müslümanların kurtuluşuyla bizi sevindir. Kalplerimizi Kur’an’la dirilt, bizi dinine yardım için istihdam et ve Ramazan’dan sonra da sebat ver. #kerim_aya_veda #mescidiaksaya_dua "
        }
    
    ,
    
    
        {
            "id": 129,
            "url": "/sam-gulu-benan-ali-tantaviye-dair-yeni-cevirimiz/",
            "title": "Şam Gülü Benân Ali Tantâvî'ye Dair Yeni Çevirimiz",
            "body": "2021/03/31 -  ŞAM GÜLÜ BENÂN ALİ TANTÂVÎ’YE DAİR YENİ ÇEVİRİMİZ Nevâ ekibi olarak ilim tahsil ettiğimiz ve ikinci vatanımız saydığımız Şam topraklarından, Esed rejimi tarafından çıkmaya mecbur bırakılan meşhur davetçi Ali Tantâvî’nin kızı ve Suriye Müslüman Kardeşler Teşkilâtı lideri İsâm Attâr’ın eşi Benân hanımın Mart 1981’de Almanya’daki evinde suikaste uğramasının yıldönümünde M. Vâil el-Hanbelî tarafından kaleme alınan “Otuz sekiz yapraklı bir Şam gülü bugün koparıldı” başlıklı yazısını sizler için çevirdik.   Otuz sekiz yapraklı bir Şam gülü bugün, (17 Mart 1981) saat 9. 30’da koparıldı… Kendisinden bahsettiğimiz gülümüz, ruh ikizi ile evlendiğinde dikkat çeken bir şekilde eşinden, dünya zevkleri ve süsünden bir şey talep etmemiş; sadece Şam’da kalmaya devam etmeyi ve kendisini oradan ayırmamasını istemişti… Lakin yüce bir hedef ve şerefli bir amaç için oradan çıkmak zorunda kaldılar. Bu Şam gülümüz Şam’dan zorla çıkarıldıktan sonra eşine yazdığı bir mektupta şöyle demişti: “Nerede, hangi koşulda olursa olsun, senin yanında, en sade, en zor ve en tehlikeli hayatı yaşamak, gözümde en büyük, gönlüme en sevimli gelen şey olacak. Tüm bunlar Allah yolunda, İslam’ın ve Müslümanların maslahatı için olduğu sürece bu böyle kalacak. ” Erkekle kadın arasındaki hayali aşk hikayeleri bir yana; gülümüz, eşi ve sevdiği İsam’dan şöyle söz ediyordu: “Biz birbirimizin eşi, gönül ve fikir dostu, iman ve cihat arkadaşıyız. ” Aynı evde yaşamalarına rağmen, ona duyduğu zarif sevgisinden dolayı sevgi ve heyecan dolu mektuplar yazar, kocası da ona aynı şekilde karşılık verirdi. Kalbine İslam nuru giren ilk kişinin kadın olması hiç abes değil. Kendini İslam yolunda feda eden ilk kişinin kadın olması da… Allah sana rahmet eylesin, Şam’ın hanımefendisi. Tarihte bugün bir suçlu onu, Almanya’daki evinde katletti. Bu dehşetli olayı zikretme, elîm ayrıntılarına girme gibi bir niyetim yok. Ne büyük bir facia. Şeyh Ali Tantavi’nin kızı, büyük davetçi, mücahit, üstaz İsam Attâr’ın eşi Benân’ı katlettiler. Bu asrın Moğollar’ı ve zorbaları Suriye ulemasını ve önde gelenlerini beldelerinden çıkarmakla yetinmediler. Suriye’nin dışında da peşlerine düştüler ve onları köşeye sıkıştırdılar. “Çocuklarımız veya gençlerimizden birinin ne zaman Allah yolunda şehit olduğunu duysam kendimi onun annesi, onu benim evladım olarak düşünürüm hep. Bu acıyı, salih bir evladını yitiren merhametli bir annenin acısı gibi iliklerimde hissederim. ” Bu sözleri söyleyen Benân’ı katlettiler. “Bir insan haksız yere bir başka insanı nasıl öldürebilir? Ne olursa olsun bir insan bir başka insana nasıl azap edebilir?” diyen Benân’ı suikastle öldürdüler. Bugünkü sözlerim sadece bir kadın hakkında değil… Ender bir davetçi ve eğitimci, güzel duruşu ve davranışı ile parlak zekası ve İslami gayreti bir arada toplamış bir kadın hakkında. Tüm bu sözlerim dört dil konuşan ve onlarla Allah’a davet eden bir kadın hakkında. Ailesi ve sevdiklerinden güzel tebessümü ve şefkatinden dolayı adını “İbtisâm” koymak isteyenler olurdu. Bazen de nazik muamelesinden ve başkalarının duygularına hassasiyetinden ötürü “Latife” diye adlandırmak isterlerdi. Eşinin arabasına, içinde bomba olabileceği korkusuyla ondan önce binmek için ısrar etmesi de, ruhunu onun için feda etmesi de Benân için hiç de şaşılacak şeyler sayılmazdı. Davetin yükünü hayat arkadaşıyla birlikte taşıyordu. Eşine felç indiğinde, şöyle demişti: “İsam, üzülme. Şayet yürümekten aciz kalırsan bizim ayaklarımızla yürürsün. Yazmaya gücün yetmezse bizim ellerimizle yazarsın. İnandığın ve takip ettiğin, bağımsız ve seçkin İslami yoluna devam et. Biz her zaman seninle beraberiz. Mecbur bırakılırsak da seninle kuru ekmek yeriz, çadırlardan bir çadırın altında uyuruz. İsam ben seni arkanda insanları gördüğüm için sevmiyorum, takdir etmiyorum. Sana; velev ki en yakın insanlar senden davandan ötürü vaz geçmiş bile olsa, her zaman hak ve hakikat üzere durabildiğin için hayranlık duyuyorum. ” Zorba mücrimler onu öldürmekle fikir ve parlaklığını söndürebileceklerini zannettiler. Ama benzerlerini ve sevenlerini çoğalttıklarını bilemediler. Onu mücadele kahramanı, ümit ışığı ve Allah’ın izni ile sönmeyecek bir davet meşalesi yapmış oldular. Benân…Yalnızca iki tane evladın var zannetme. Ben de kendimi senin evlatlarından sayıyorum. Eminim birçok insan da kendini bu şekilde görüyor. Ona ve eşine olan sevgimden dolayı kızlarımdan birisinin adını Benân koydum, adını yaşatsın, ismi ve davası tekrar tekrar yankılansın diye. Benân Hanım, senden müslümanın, tüm müslümanların babası olması gerektiğini öğrendik. Müslüman kadının tüm müslümanların sevecen ve şefkatli annesi olması gerektiğine de sen rehberlik etmiş oldun. Bu kadarla iktifa ediyor ve diyorum ki: Şehadetin sana mübarek olsun. Rabbimizin izni ile randevumuz Firdevs-i Âlâ’da. Şüphesiz Bilad-i Şam’ın zulüm ve günahlardan temizlendiği gün de gelecek. | Muhammed Vail el-Hanbelî | Çeviri: Kulliyetu Neva "
        }
    
    ,
    
    
        {
            "id": 130,
            "url": "/sabah-aksam-rabbini-zikret/",
            "title": "Sabah-Akşam Rabbini Zikret",
            "body": "2021/02/11 -  "
        }
    
    ,
    
    
        {
            "id": 131,
            "url": "/kerim-aya-hazirlik-programi/",
            "title": "Kerim Ay'a Hazırlık Programı",
            "body": "2021/02/02 - Esselamu Aleykum Kıymetli Kardeşlerimiz, Ramazan’ı karşılama maksadıyla Recep ve Şaban aylarını kapsayan 2 aylık bu şekilde bir program düzenliyoruz. Telegram kanalımızdan günlük yürütülecek programa kayıt için kanala katılmanız yeterli. Katılan kayıt olmuş sayılacak. Kanalımız genel faaliyetlerimizi duyurmak için değil, bu programın işleyişi için açılmış olup, bir nevi okul hüviyetinde olacak. Program herkese açık, aileler, gençler herkes katılabilir. Maksadımız kadınıyla erkeğiyle toplumumuzda İslâmi bir alt yapı oluşmasına katkı sağlamak ve az da olsa devamlı yapılan amelin bereketine cemaat şuuru ile erişebilmek. İlk hedefimiz Ramazan öncesi siyer bilinci oluşturmak/bilgilerimizi tazelemek, sonrasında inşaAllah temel oluşturmaya yönelik çeşitli kademelerle devam etmek arzusundayız. Dua eder, dua bekleriz bu yeni girişim için. Rabbimiz hayra vesile eylesin. 🌻Kanala katılmak için tıklayın: https://t. me/kulliyetuneva "
        }
    
    ,
    
    
        {
            "id": 132,
            "url": "/neva-online-arapca-kursumuz-devam-ediyor/",
            "title": "Nevâ Online Arapça Kursumuz Devam Ediyor!",
            "body": "2020/12/27 - Nevâ Online Arapça kursumuz farklı şehirlerden katılan talibelerden oluşan 7 sınıfımız, 5 hocamızla tam sürat devam ediyor. 1. dönemin bitmesine bir ay kalırken, ara sınavlarını tamamlayan öğrencilerimiz de bir üst kura geçmeye hazırlanıyor. Soran kardeşlerimiz için 2. dönem için ön kayıtlarımız da başladı, Allah’ın izniyle Ocak ayı sonunda yeni döneme başlayacağız. Bize bu dili sevdiren ve hizmet etmeyi nasip eden Rabbimize hamdolsun… #nevaarapca #kulliyetuneva #nevaarapcaseverler "
        }
    
    ,
    
    
        {
            "id": 133,
            "url": "/kulliyetu-neva-10-yasinda/",
            "title": "Kulliyetu Neva 10 Yaşında!",
            "body": "2020/09/28 - Eylül 2010… Kayseri-Şam arasında beş arkadaş olarak mekik dokuduğumuz üç yılı geride bırakmış ve Diyar-ı Şam’da başlayan hayallerimiz memleketimizde vücut bulsun diye kolları sıvamıştık. Şam’daki usule göre dil kursu açacak ve kardeşlerimiz bizim vakti zamanında yaptığımız gibi arayışa girmesin diye onlara yerli bir alternatif sunacaktık. İdealist bir şekilde her hocaya bir sınıf ve yeterli ilgi düşüncesiyle evvela en yakınlarımızın öğrenci olduğu 5 sınıfı, 50 kişiyle açmıştık. İlk müfredatımız, ilk afişimiz, ilk kitap ve dokümanlarımız, ilk heyecanımız… ve bize sorgusuz sualsiz gönül veren o ilk öğrencilerimizi hiç unutamayız… Dersleri büyük bir azimle Arapça anlatmaya çalışıyor, dili yerinde öğreniyormuş gibi zevk almaları için her türlü sesli/yazılı/görsel aktiviteyle onları desteklemeye çalışıyorduk. Öyle azimliydik ki üzerlerinde her projeyi denediğimiz o ilk öğrencilerimize eğer bir şey olduysa bilgi fazlalığından olmuş olabilir :) Sonrasında yıllar geçti. Rabbimizin bize ikram ve inayeti öyle fazla oldu ki, hayallerimizin ötesini bulduk elhamdülillah. Arapça kursumuz kur sistemine göre gitgide büyümeye başladı. 1. ve 2. kurlarla başlamışken 6 temel kuru bitiren ve daha da fazlasını talep ettiklerinden 7 ve 8 ihtisas kurlarını açtığımız sınıflarımız oldu. Bu şekilde 5. mezunlarımızı verdik. 10 yıldır her sene farklı branşlarda yüzlerce kardeşimizle tanıştık, hoca-tâlibe ilişkisi yerini zamanla abla-kardeşe bıraktı. İslâmî ilimlere giriş için bir anahtar mesabesinde gördüğümüz sevgili Arapçamız vesilesiyle ailemiz gittikçe genişledi. Fakültelerindeki Arapça dersleri ve muafiyet sınavlarını kolaylıkla geçen, yurtdışına gittiğinde ortamlara korkusuzca giren, Arap hocalarla uzaktan eğitim programlarına katılan, Arapça eserler okuyarak kendilerini geliştirmeye çalışan, Arapça dersleri vermeye başlayan ve çeviri çalışmalarına katılan güzel bir öğrenci kitlemiz oldu ve olmaya devam ediyor. Eylül 2020… Bu dönem ise online eğitim zorunluluğu sebebiyle derslerimizi ilk defa yurtiçi ve yurtdışına açmış bulunuyoruz. 10. yılımızda başka bir ilkin arifesinde yine ilk günkü heyecanımızla çalışıyor, online doküman, sınav ve proje üretmek için gayret ediyoruz. Peki, şimdi bu güzel vesileyle kıdemli öğrencilerimizden rica etsek yeni katılacak öğrenci adaylarımıza Neva’daki Arapça ve İslâmî ilimler eğitimleri ile ilgili tecrübe paylaşımında bulunabilirler mi yorumlarda? Böylece tanışmak için teneffüs aralarında bir bardak çay içme imkanından mahrum kalan iki grubumuzu bu gönderi altında kaynaştırmış oluruz.   Eğer ki bir başarımız varsa bu Rabbimizdendir, kusurlar da bizdendir. Yeni dönemi Rahman hem bizler, hem sizler için hayırlı eylesin ve şer gibi görünen bu süreçten yeni kazanımlarla çıkmamızı nasip etsin. \\\ "
        }
    
    ,
    
    
        {
            "id": 134,
            "url": "/demokratik-bir-hak-mi/",
            "title": "Demokratik Bir Hak mı?",
            "body": "2020/06/30 - İsmet Özel: “Kadınların örtünmesi demokratik bir hak değildir. Ya nedir? Tesettür hem erkekler, hem de kadınlar bakımından İslâm dinine mahsus bir vecibedir. ” demiş tâ 1997’de. Allah’ın başörtüsü emrinin kulların değer sistemine göre bir hak olarak takdim edilmesi, Müslümanların yıllarca ezik bir psikoloji içinde kendilerine lütufta (?) bulunmuş sisteme neredeyse teşekkür eder hale gelmesi artık üzüntü bile duyulmayan bir durum. “Demokrasi, özgürlük, insan hakları” üçlüsü muhafazakar cenahın diline öyle yapıştı, öyle kanıksandı ki, her türlü sapık ve sapkın ideoloji ve fikir de bu kutsal (!) üçlü sayesinde meşru görülebilir, anlaşılabilir, masaya oturulabilir oldu. Şimdilerde Allah’ın nehyettiği çok çirkin bir fiilin her platformda alenen ve gitgide tazyikini artırarak çığırtkanlığını yapanlar, ahlaksız fillerinin “bireysel özgürlük, demokratik bir hak” olduğunu zihinlerimize her türlü araçla kazımaya çalışıyorlar. Kafirlerin her sene farklı bir surette nesli ve ekini ifsad etme girişimlerinde aslında garipsenecek birşey yok Kur’an talebeleri için, zira şeytan aldığı ahdi yerine getiriyor neticede: “Mutlaka onları saptırıp, asılsız kuruntulara daldıracağım; onlara buyuracağım, davarların kulaklarını yaracaklar; onlara buyuracağım, Allah’ın yarattığını bozacaklar. ” (Nisa, 119) Peki ya, artık meselelere oldukça “yumuşak, liberal, demokrat, özgürlükçü, sinirleri alınmış, tepkisizleştirilmiş” olarak bakan insanlarımıza, muhafazakar anne babaların elinde hiçbir “mefkure”si olmadan yetişen, oraya buraya savrulan gençlerimize ne demeli, ne yapmalı? Hassas telimize ve kutsallarımıza dokundukları için, duyarlılığımızı yitirmediğimizi gösteren sloganlarımız, boykot çabalarımız, eylemlerimiz olsa da, korkarız ki yakında bu fotoğraftaki gibi tablolar gitgide artacak: “Ne olur ki herkes inancının gereğini yapsın! Lgbt’li birisiyle, “örtülü” birisi kol kola birbirlerinin haklarını savunmak için meydanlara insinler, okullarda gençler, binalarda komşular birbirlerinin garipsemedikleri sapkın eylemlerine şahit olsunlar, eğitim sistemi de buna bilinçli bilinçsiz çanak tutsun, hükümetler kanun çıkarsın, propaganda araçları ile de bunlar normalleştirilsin!” Unutmayalım ki Lut (as)’ın hanımının helak edilmesinin sebebi zalim kavme destek olması ve müminlerle aynı safta olmaması idi. İşte biz de bazen suskunluğumuz, bilgisizliğimiz, tarafgirliğimizle, bazen de tarafsızlık ve eylemsizliğimizle muhakkak bir seçim yapıyoruz. Onların “demokrasi, özgürlük, insan hakları” söylemlerinin etkisi altında saf şuurumuzu kaybediyoruz. O halde onlar üzerimizdeki baskılarını artırırken, biz de izzeti Allah’ın katında aramalı, O’nun indirdiği hükümlerin kullar için en adil, en başarıya götürecek hükümler olduğunu nefislerimizde bir zorlanma olmadan kabul etmeli, “Allah’ın ihlaslı kullarına şeytanın planlarının işlemeyeceği” vaadinin emniyeti altında safımızı, duruşumuzu net bir şekilde belli ederek, inancımızı her türlü şirk ve ideolojik bulanıklıktan arındırarak ıslah edenlere katılmak durumundayız. #nevamuallime "
        }
    
    ,
    
    
        {
            "id": 135,
            "url": "/yine-gel/",
            "title": "Yine Gel...",
            "body": "2020/05/23 - Ey sevilen, özlenen ve her sene hasretle beklenen nimet… Geldin, ihya ettin ve yine gidiyorsun. Hem de verdiklerine karşılık hiçbir şey istemeden, kerem sahibine yakışır şekilde, beklentisiz… Sen mâhir bir bahçıvan gibi her gelişinle sene boyu biriken tüm yıpranmışlarımızı nazikçe budar, kırılan dallarımızı onarır, sararan yapraklarımızı şefkatle temizler ve göğe doğru uzatırsın eğrilmiş başımızı… Seninle kurumuş toprağımıza yeniden su yürür, taş kesilmiş köklerimiz ıslanır, yeniden bir neşve ile dolar varlığımız, solgunluğu gider çehremizin, yeşil en güzel tonlarıyla yeniden arz-ı endam eder üzerimizde. Sen bize emek verdikçe fışkırır gözlerimiz, daha bir serpilir, güzelleşiriz. Biliyor musun biz her sene seninle biraz daha büyüyüp, olgunlaşırız… Yine gel… Bize verdiğin emekleri biiznillah hebâ etmediğimizi, bizi bıraktıktan sonra nasıl boy attığımızı, meyveye durduğumuzu ve gölgemizden, semeremizden herkesi faydalandırmak için nasıl çabaladığımızı görmek üzere gel… #ramazan1441‘e_veda "
        }
    
    ,
    
    
        {
            "id": 136,
            "url": "/neva-3-kitap-tahlili-hadislerle-ramazan-dersleri/",
            "title": "Neva 3.kitap Tahlili (Hadislerle Ramazan Dersleri)",
            "body": "2020/04/19 - Nevâ Kitap Tahlili için seçtiğimiz 3. kitap: “Hadislerle Ramazan Dersleri. ” Ramazan ile ilgili yayınlanmış telif, tercüme pek çok güzel kitap var, hepsinden de dönemsel olarak istifade etmek gerek. Bu kitap ise mübarek Ramazan ayına girmeden bilgilerini tazelemek isteyenler için ideal. Beka Yayınlarından çıkan kitabın yazarı Suudlu davetçi ve hatip İbrahim b. Muhammed el-Hukeyl. Çevirisi Cemil Özcan’a ait. 221 sayfalık kitap, 60 faydalı ve öz dersten oluşuyor, kitabın iç ve dış tasarımı da oldukça güzel. Ramazan ayına dair hem ahkâma, hem fazilete dair açılan bölümlerde evvela konu ile ilgili ayet, sonra da sahih ve hasen hadislerden bir seçki mevcut. Zayıf hadislere kitapta yer verilmiyor. Kitabın en güzel kısımlarından birisi hadislerin Arapça metninin de harekeli olarak verilmesi; bu Arapça ile meşgul olanlara yönelik güzel bir fayda. Diğer güzel yönü de hadislerden çıkarılan hükümler ve faydalar kısmı. Ramazan’ın ve orucun fazileti, oruca niyet, orucun adapları, hilal meselesi, sahur, imsak, iftar, teravih, itikaf, Kadir gecesi, oruçlunun yapıp yapamayacağı ameller gibi pek çok oruca müteallik konu öz ve anlaşılır bir şekilde okuyucuya hadis merkezli sunuluyor. Fıkhi meselelerde de yazar tercihini belirtiyor, dipnotlarda da diğer mezheplerin görüşüne kısaca işaret ediliyor.  Hâsılı kelam, kitap hem her Müslüman için faideli bilgiler içeriyor, hem de Arapçaseverlere konuya ilişkin kelimeleri öğrenme ve hadis diline vukufiyet anlamında dil yönünden de fayda sağlıyor. | 26 Şaban 1441 Kulliyetu Neva "
        }
    
    ,
    
    
        {
            "id": 137,
            "url": "/imanin-hakikatine-yolculuk-serisi-suruyor/",
            "title": " İmanın Hakikatine Yolculuk  Serisi Sürüyor!",
            "body": "2020/04/18 - &nbsp;&nbsp;Rıhlet’ul-Yakîn / İmanın Hakikatine Yolculuk Dr. İyad Kunaybi, “İmanın Hakikatine Yolculuk” adlı uzun soluklu bir video serisine başlamıştı. Bu serinin, İngilizce, Almanca, Fransızca, İtalyanca, İspanyolca, Türkçe ve Kürtçe gibi farklı dillerde yayınlanması planlandı. Biz de serinin Arapça’dan Türkçe’ye çevrilmesi ve altyazılı videosunun yayınlanması hususunda kolları sıvadık, Dr. İyad’la da bu hususta istişarelerde bulunduk ve yayınına başladık. Bizim bu seriyi çevirmek istememizdeki birincil sebep ise son dönemde ülkemizde bilhassa gençlerin ve genel olarak insanımızın deizm, ateizm, modernizm, sekülarizm ve bunun gibi akidevi ve ameli sapmalar karşısındaki yalpalamalarına, dinin hakikatinden ve öz kimliklerinden uzaklaşmalarına ve yabancılaşmalarına üzülerek, bu serinin imanı takviyede ve şüphelerden arınmada köklü çözümler sunabileceğine inanmamız… Bu serinin hedefini Dr. İyad şu şekilde belirtiyor: “Sevgili Kardeşlerim, Allah’ın izniyle yeni bir seriye başlıyoruz. Bu serinin hedefi, Allah’ın varlığından ve Muhammed aleyhisselamın peygamberliğinden başlayarak İslam’ın esasları hakkında yakîni (kesin) bir imanı gerçekleştirebilmek, şüphelere cevap vermek ve eleştirel bir düşünce tarzı kurabilmek. Seri boyunca bazı felsefi, psikolojik, bilimsel ve şer’i şüphelere de yanıtlar vereceğiz. Bu seri ile hem Müslüman, hem şüphelerle zihni karışmış ve hatta inkar eden kişilere sesleneceğiz. Serimizde hem akıllara, hem de kalplere şer’i ve ilmi temellere dayanarak hitap edeceğiz. Seri, yakîni imanı pekiştirecek, kalbi serinletecek, pusulayı düzeltecek, delili güçlendirecek, azmi tutuşturacak ve bize Allah’ın izni ile hidayetin meşaleleleri olmamız hususunda yardım edecek olan bir seri. ” Rabbimizden dileğimiz niyetini aldığımız bu işte bizi de, takip edenleri de hayra sevk etmesi, bu seriyi uyanışa ve yeniden dirilişe vesile kılmasıdır. I Kulliyetu Neva ve Josef İslam Ortak Çalışmasıdır I *** Serinin şimdiye dek yayınlanmış Türkçe alt yazılı bölümlerine kanalımızdan erişebilirsiniz: https://www. youtube. com/watch?v=AYJV4x44SM0&amp;list=PLB0wchdvkLi1FKF0TUQgca3dxqitRsUR6 Seriyi farklı dillerde alt yazılı izlemek için Dr. İyad Kunaybi’nin Global Kanalı: https://www. youtube. com/watch?v=sqet-C_dSDE&amp;list=PLPqH38Ki1fy3EB-8xmShVqpbQw99Do2B- "
        }
    
    ,
    
    
        {
            "id": 138,
            "url": "/neva-2-kitap-tahlili-irade-terbiyesi/",
            "title": "Neva 2.kitap Tahlili (İrade Terbiyesi)",
            "body": "2020/04/07 -  Nevâ Kitap Tahlili programımızın 2. kitabı Jules Payot’un İrade Terbiyesi adlı kitabıydı. Korona gündemi nedeniyle tahlilini topluca yapamasak da, grup üzerinden okumalara devam ediyoruz. İlk kitabımız Zamanın Kıymeti’nde İslam âlimlerinin gözüyle “zaman”ın değerine ve ömrü nasıl nakış nakış işleyerek hebâ etmediklerine şahit olmuştuk. Bu kitabı onun akabinde seçmemizin sebebi de, bir de Batı’dan bir örnek olarak Fransız bir akademisyenin 1893 yılından bilhassa gençlere ve zihnini kullanarak çalışan herkese hitaben dört yıllık bir emekle kaleme aldığı bu kitabın irade terbiyesinde yöntem eksikliğinden yakınan kişilere fayda sağlayacağını düşünmemizdi. Gerçekten de kitap hakkındaki olumlu dönüşlerden bu faydanın hâsıl olduğunu gördük.  Kitap beş bölümden oluşuyor. Mücadele edilecek düşmanlar olarak isteksizlik, dürtüler, kötü arkadaşlar, tembellik bahanelerine tek tek değinerek, çalışmanın insanı mutlu eden yönüne ve kişileri bu yönde motive edebilecek çevresel etkenlere, eğitimcilerin rolüne ve iradenin önündeki engelleri kaldırmanın yollarına değiniyor. Bu yolda iç tefekkürün önemini, duygu ve düşüncelerin irade terbiyesindeki rolünü vurguluyor. Kitapta tamamlanması gereken vurgu ise bize göre, irade terbiyesini sağlamada; yanlış alışkanlıklarla mücadele ederken ya da disiplinli bir insan olmak yolunda kişiyi esas motive edecek ulvi gaye olan ‘din’in etkisi üzerinde durulmasının gerekliliğiydi. Netice itibariyle Ediz Yayınevi’nden çıkan 200 sayfalık bu kitabı disiplin içinde çalışma sıkıntısı çeken herkese yardımcı olabileceğini düşünerek tavsiye ederiz.  “Tembelin mutluluğu sadece başkalarına bağlıyken, çalışmaya alışık olan işiyle meşgul olarak mutlu olur. ” “Bilgiyi organize edip esere dönüştürmeyi başaran insan, büyük insandır. ” “Beklenmedik olaylardan etkilenmek zayıf insanların hayat tarzıdır. Bir amacın olmaması ya da amacın peşinde koşulmaması veya dikkatin bu amaca verilmesine mâni olacak meşgalelere dalmak hayatı tutarsız ve düzensiz hâle getirir. ” “Âni çıkışların büyük düşüşleri olur. Mütevazi, küçük bir tohum gibi basit alışkanlıklar büyük davranışlara dönüşür. ” Kulliyetu Neva "
        }
    
    ,
    
    
        {
            "id": 139,
            "url": "/enduluslu-ilim-adami-satibinin-el-itisam-eserini-okumaya-basladik/",
            "title": "Endülüslü ilim adamı Şatıbı’nin el-İ’tisam eserini okumaya başladık",
            "body": "2020/02/26 -  Neva Arapça’dan mezun olan ve temel İslami ilimler alt yapısına sahip öğrencilerimizle bu dönem Arapça olarak Endülüslü ilim adamı İmam Şatıbı’nin el-İ’tisam eserini okumaya başladık.  İslam’ın inanç-eylem/ iman-amel anlayışını ve bu anlayışla çelişen teorik ve pratik yaklaşımları akli ve nakli deliller çerçevesinde ele alan bu eser yoluyla; tarihteki ve günümüzdeki ilgili meseleleri değerlendirmede temel bir ölçüt ve doğru bir yöntem edinmeyi, iman ve amelin düzeltilmesiyle kulluğu yaratıcının istediği şekilde yerine getirebilmeyi amaçlıyor, umuyoruz.  Hem dersin takipçilerine hem de genele yönelik bir faydaya vesile olması niyetiyle ders notlarını düzenli yayınlamaya çalışacağız.  İlk özet talibemiz Rüveyda Ateş’ten… ŞATIBİ’NİN DÖNEMİNDEKİ ENDÜLÜS’TE İLMİ, SİYASİ, SOSYAL HAYAT Endülüs’ün Gırnata kentinde doğan Ebu İshak ibrahim b. Musa eş-Şâtibî, Hicri 8/miladi 14. Yy önde gelen bilginlerinden birisidir. Maliki kültürü içinde yetişmiş müctehid bir hukukçu olmasının yanında o, hadis, tefsir, edebiyat ve Arap dili alanında eserler vermiştir. En fazla temayüz eden yönü ise fıkıh usûlü ve nahivdir. Biyobibliyografik eserlerde, doğum yeri, hoca ve talebeleriyle eserleri dışında hayatına ait geniş bilgilere ne yazık ki rastlanmamaktadır. İlim adamlarının fikirlerinin şekillenmesinde hocaları ve derslerine katıldıkları alimler kadar; yaşadıkları dönemin siyasi, sosyal, ekonomik ve kültürel durumları da etkilidir. ➢ Siyasi Durum: İmam Şatibi’nin yaşadığı dönemde Gırnata Beni Ahmer/Nasri Devleti’nin başkentidir. Şatibi’ nin hayatının büyük bölümü Muhammed el-Gani Billah yönetimine denk gelmiştir. Özellikle Sultan Muhammed’in tahttan uzak kaldığı üç yıl içerisindeki kargaşa ortamında alimlerin ülkeyi terk ettiği yönünde veriler bulunmasına ve Şatibi’nin eserlerinde, ahlaki ve sosyal bozukluklara işaret etmesine edilmesine rağmen o döneme ait siyasi şartlarla ilgili detaylı bir bilgiye rastlanmamaktadır. Kaynaklarda aktarılanlara göre Beni Ahmer Devleti, yöneticileri/sultanları arasındaki siyasi çekişmelerin yanısıra her an saldırmak üzere bekleyen ve iç çekişmeleri fırsat bilen dış düşman, İspanya Hristiyanlarından da sıkıntı çekmiştir. İki yüzyıldan fazla süre boyunca müslüman memleketlerden uzakta kendisini kuşatan düşmana karşı cihat etmiş olması ve Hristiyanlar tarafından ele geçirilen yerlerden kendisine sığınan müslümanlara kol kanat germesi bu devletin en önemli meziyetlerinden birisidir. Yine bu devlet döneminde siyasi alanda ulemanın da ciddi bir ağırlığı olduğu anlaşılmaktadır . İnsanları bilinçlendirme, düşmana karşı uyarma ve dirençlerini yükseltmede önemli bir fonksiyon üstlemişler sadece dil ve kalemle cihat etmekle kalmayıp bizzat Hristiyanlara karşı savaşlara katılmışlardır. İmam Şatıbi de bu devletin yaklaşık dört sultanı ile aynı dönemlerde yaşamıştır. Hayatıyla ilgili yazılanlarda siyasi çekişmeler ve yaşanılanlarla bir alakası olduğuna dair bir bilgiye rastlanmamakta, ilim ve öğretimle, sünnete davet ve bidatlardan alıkoymakla meşgul olduğu bilinmektedir. Ki zaten bu da devletlerin kurulması ve ayakta kalması için en önemli sebeplerin başında gelmektedir. ➢ Sosyal Durum: Endülüs şehirlerinin işgal edilmesiyle burada yaşayanlar Gırnata’ya göç etmiş ve bu şehirlerin sosyal yaşantısını değişikliğe uğratmıştır. Sosyal yaşantının bir bölümü olarak dini hayatta bazı olumsuzluklar meydana gelmiş ve bidâtler yayılma zemini bulmuştur. Bu değişimlerin ulaştığı noktada gerçek anlamda dini yaşantıya davet eden alimler dahi kitap, sünnet ve selef-i salih’in denilen ilk dönem Müslümanların yaşantısından uzaklaşmakla itham edilmişlerdir. İmam Şatibi’nin bidâtlar karşısında takındığı tavrın bir sonucu olarak El’itisam adlı müstakil bir eser kaleme alınmasında bu veriler çerçevesinde değerlendirilmelidir. ➢ Kültürel Durum: Gırnata’da ilim ve kültür hayatı, siyasi ve sosyal alanda yaşanan olumsuzlukların aksine oldukça olumlu bir görünüm izliyordu. Kuran, hadis rivayeti, fıkıh ve nahiv en çok rağbet edilen ilimlerin başında geliyordu. Fıkıh mezhebi olarak ise Maliki mezhebi yaygındı. İmam Şatibi’nin fıkıh ve nahiv alanında uzmanlaşmış olmasını bu açıdan da değerlendirmek gerekir. Gırnata’daki fikri gelişmenin en önemli sebebi olarak sultanların ilim adamları ve edebiyatçıları himaye etmeleri gösterilmektedir. Bu dönemde pek çok alimin yetişmesinde ciddi bir ağırlığı olan özellikle “El-Cami’ül A’zam ve Nasriye Medreseleri” bulunmakta idi. Yine Şatıbi’nin yaşadığı hicri sekizinci yüzyıl hem Doğu hem Batı’da ilmi hareketlilik ve önemli şahsiyetlerle dolu bir asırdır. Doğuda İbn Kayyım, İmam Zehebi, İbn Kesir gibi isimler Batı’da ise İbn Cüzey, İbn Lübb, Ebu Hayyan, İbn-i Haldun ve İbn’ül Hatib’in bu dönemlerde yetiştiğinin bilinmesi dönemin ilmi seviyesini ölçmek için yeterli görülebilir. ➢ Ekonomik Durum: Gırnata’da Akdeniz ticaretinde meydana gelen değişmelerin etkileri görülmeden önce, kırsal kesimlerde tarım ve hayvancılık kentsel kesimlerde ise el sanatları gibi ekonomik faaliyetler gözükmektedir. Üretim daha çok kırsal kesimlerde, tüketim ise kentsel kesimlerde yaygındır. Fakat Akdeniz ticaretinin etkisinin görülmesi ile üretim yükü kentsel kesinlere doğru bir kayma yaşamıştır. Bu yeni ticaret alanı ise beraberinde bakır dinarın kabulünü, yeni hukuki problemleriyle Gırnata’daki yaşam tarzını etkilemiştir. Özellikle Şatıbi’nin yaşadığı dönemde ekonomik durumun zayıfladığı hatta beyt’ul mal’ın kale surlarını yenilemekten aciz kalmasıyla ulemaya halka yeni vergiler koyulması ve Hristiyanlara yiyecek ve giyecek gibi başka şeylerde muhtaç olunması halinde ehli harb için silah ve benzeri gibi satılması caiz olmayan şeyleri satma gibi hususlarda fetva sorulduğu zikredilmektedir. Endülüs’ün maddi anlamda yaşadığı bu darlığın Allah’tan uzaklık ve israf sebebiyle olması muhtemel görülebilir. . Dönemin meşhur vezirlerinden İbn Hatib de halkın aşırı şekilde süse düşkünlüğünden, şarkı ve müziğin, refahın ve gösterişin yaygınlığından bahsetmektedir.  “Nimet kemâle erdiği noktada zevalden korkmak lazım. ” Eserleri:  El-Muvâfakat fî Usûli’ş-Şerî’a: Fıkıh usûlü ile ilgili bir eserdir.  Unvânu’t Tarif bi Esrâri’t Teklif: Fıkıh usûlü ile yazdığı kitaba öncelikle bu ismi vermişsonrasında ise ismini“el-Muvâfakât” şeklinde değiştirmiştir.  El-Mecalis: Sahih-i Buharî isimli hadis kitabının alış-verişlerle ilgili olan Kaitabü’l- Beybölümünün şerhidir.  Şerhu’l-Elfiye: Dil bilimci İbn Malik’in nahivle ilgili olan “Elfiye “ isimli eserinin şerhidir.  El-ifadât ve’l-İnşâdât: Edebiyat ile ilgili bir eserdir.  Unvanu’l-İttifak fî İlm’i-İştikâk: Arap diliyle iligili bir çalışmadır.  Makâsıdü’ş-Şafiye fi Şerhi Hulasati’l-Kafiye: Gramer(Kavaid) kitabıdır.  Fetâvâ’l-İmam eş-Şatıbî: İslam hukukunun pratik yönüyle ilgili bazı meşelerini ihtiva eder. 9. El-İ’tisam: Bid’atlere karşı Kitap ve Sünneti savunan, bid’atin mahiyetine ve tehlikelerine işaret eden ve halk arasında yayılan hurafe ve bid’atleri açıklayıp tedavi yollarını gösteren kıymetli bir eserdir. Kitabın yazılış sebebinin anlatıldığı mukaddimede dinin gerek asli, gerek feri hükümleri alanına giren çeşitli konularda İslam’ın ruhuna ters düşen yeni anlayış ve uygulamların ortaya çıktığından söz edilmekte ve imamlık -hatiplik gibi görevler üstlenen müellifin bu hususta karşılaştığı güçlüklere temas edilmektedir. Kitabın tashih ve tanıtımını üstlenen meşhur İslam düşünürü Muhammed Reşid Rıza, eserin mukaddimesinde şunları söylemektedir: “Şayet bu kitap, Müslümanlar arasında ilim ve din alanlarının zaafa uğradığı bir dönemde telif edilmiş olmasaydı, Sünnet’in ihyası, ahlakî ve ictimaî alanların ıslahında yeni bir hamlenin başlangıcı olabilir, müellifi de bu eseri ve bunun bir diğer benzeri olan –ancak daha önce eşine rastlanmayan- el-Muvafakat adlı eseri sayesinde İslam’da en büyük müceddidler arasında sayılabilirdi. Bu eserlerin müellifinin çalıştığı alanlardaki konumu, ictimaî ilimlerde bilge kişiliğiyle tanınan Abdurrahman b. Haldun’un kendi alanındaki konumu gibidir. Her ikisi de önceden söylenmeyenleri söylemişlerdir. ” Kitap on bölümden oluşmaktadır:  Bölüm: Bidat kavramının tarifi, bidat çerçevesine giren ve girmeyen inanç ve filler üzerinde etraflıca durulmuştur.  Bölüm: Bidatın kötülüğü ve bidatçıların hem dünya hemde ahiret hayatı açısından akıbetlerinin hüsran olacağı temel fikri işlenmiş ve nakiller yapılmıştır.  Bölüm: Bidat kavramının içerdiği alanlar ve bidatı icat edenin durumuna ayrılan bu bölümde alimlerin görüşlerine yer verilmiştir.  Bölüm: Bidat ehlinin kendilerini haklı çıkarmak için yaptıkları istidlallerdeki yanlışlara tahsis edilerek birçok örnek zikredilmiştir.  Bölüm: Dini ve akli hiçbir dayanağı bulunmayan hakiki bidatle aslı itibariyle dayanağı bulunmakta birlikte aldığı şekil açısından mesnetsiz kalan izafi bidat ele alınmıştır.  Bölüm: Bidat sayılan davranışların dini hükmüne temas edilmiştir.  Bölüm: İlke olarak ibadetler için söz konusu olan bidatın adetler için düşünülüp düşünülemeyeceği hususu tartışılmıştır.  Bölüm: Bidat ; maslahat-ı mürsele ve istihsan arasındaki fark ele alınmıştır.  Bölüm: Bidatçıların müslüman çoğunluğundan ayrılmasının sebepleri üzerinde durulmuştur.  Bölüm: Kurtuluşa götüren hak mezhebin özelliklerine ayrılmış ve nasları doğru anlayıp açıklamada dikkat edilecek hususlara temas edilmiştir. Özet: Rüveyda Ateş ~ Kulliyetu Nevâ ~ "
        }
    
    ,
    
    
        {
            "id": 140,
            "url": "/neva-1-kitap-tahlili/",
            "title": "Neva 1.Kitap Tahlili (Zamanın Kıymeti)",
            "body": "2020/02/16 -  Rabbimizin lütfu olan nadide günlerden birini daha geride bıraktık. Neva 1. Kitap Tahlili programımızı elhamdülillah gerçekleştirdik. Çok kıymetli öğrencilerimiz ve dostlarımızdan müteşekkil 150 kişilik bir grup ile aylık belirlediğimiz bir kitabı evlerimizde okumak ve birlikte değerlendirmesini yapmak üzere bu programa niyet etmiştik. Küçük ve dağınık halde olan okuma gruplarımızı bir araya getirmek ve kitaplar üzerinden ortak bir düşünce, söylem ve eylem zemini oluşturmak gayesiyle başladığımız toplu okumalarımız Allah’ın izniyle ilk ay için oldukça verimli, samimi ve istifadeli geçti. *** İlk kitabımız Abdülfettah Ebu Gudde’nin Zamanın Kıymeti adlı eseriydi. Enbiya Yıldırım hoca tarafından çevrilmiş, Takdim Yayınevi tarafından yenilenmiş/genişletilmiş haliyle daha da faydalı bulduğumuz kitap vesilesiyle alimlerimizin zamanının bereketi üzerinden günümüz şartlarında zamanı ihya etmenin yollarına dair hasbihal ettik ve “dert yüklenmiş” olarak diğer ay için sözleşerek ayrıldık.  Bu kitapla birlikte fuzuli konuşmalardan/yemeklerden/meclislerden/toplantılardan ve karşılaşmalardan uzak kalarak kişilerin neler elde edebileceğini, azımsadığımız dakikalara neler sığdırılabileceğini, misafirliklerde, tatil ve bayram günlerinde dahi ilme, telife ve gece-gündüz ibadete ara vermemenin mümkün olduğunu görmüş olduk.  Vakti değerlendirmeye yardımcı olan unsurlar olarak da kitabımızdaki şu noktalar önemli idi: * Yalnızlık, az yemek, az uyumak * Her işi günün uygun vaktinde yapmak * Kışın uzun gecelerini ganimet bilmek * Günahları terk etmekle hafıza kuvvetini sağlamak * Daha mühim olanı, mühim olana öncelemek, ilimlerdeki öncelik sırasını bilmek * Zaman kazanmak için hızlı yazmak, hızlı okumak, hızlı yürümek * İşleri düzenlemek, boş ve faydasız meclislerden uzaklaşmak * Her şeyi merak etmeyi bırakmak ve amaca yönelik hareket etmek * Gayretli, asil, zeki ve vakit hususunda hassas kimselerle beraber olmak. *Gençlik döneminin kıymetini bilmek. *Boş vakit mefhumunu düzeltmek.  “Hammad bin Seleme’ye yarın vefat edeceksin denilse bile ilave olarak yapacak bir ibadet bulamazdı. ” Zira ya yazmakla, ya okumakla, ya ibadetle tüm vakitleri dolu idi… Kitapla beraber şu gibi soruları da gündeme aldık: 1. Modern dünyanın bizi içine çekmeye çalıştığı “tek dünyalı” zaman algısına karşı uyanık mıyız? Hayatımız okul/mezuniyet/memuriyet/evlilik/emeklilik gibi bize hep dönüm noktası olarak sunulan günleri merkeze almakla mı geçiyor? Yoksa bunlar yaratılış gayemizi gerçekleştirirken uğradığımız duraklar mı? 2. Müslümanlar olarak yakın ve uzak geleceğe yönelik proje ve hedeflerimiz var mı? “Ölene kadar şunları gerçekleştirmek isterdim” dediğimiz hususlar neler? 3. Zamanı öldürenlerden miyiz, yoksa ihya edenlerden/değer üretenlerden mi? 4. Bizden sonra neslimize ne bırakacağız diye bir kaygımız var mı? Yoksa tüm bunların cahili olmanın konforu daha cazip mi geliyor? Son olarak yine kitaptan şu tesirli nakille sözlerimizi bitirelim: Abdullah bin Mes’ûd (r. a) demiştir ki: “Üzerine güneşin battığı, ömrümün eksildiği, ancak amelimin artmadığı bir güne duyduğum pişmanlık kadar başka birşeye pişmanlık duymadım. ” Kulliyetu Neva "
        }
    
    ,
    
    
        {
            "id": 141,
            "url": "/kulliyetu-neva-ne-demek/",
            "title": " Kulliyetu Neva  Ne Demek?",
            "body": "2020/02/09 - “Kulliyetu Nevâ” ne demek? 2010 yılında Şam-ı Şerif’ten döndüğümüz zaman açacağımız dil ve İslâmî ilimler kursuna gayemizi ifade edecek bir isim aramaya koyulmuştuk ekip olarak. Sonra bu tamlamada karar kıldı gönlümüz. “Kulliyetu كلية” ; öğrencilerin farklı uzmanlıklarda kendilerini ilerletmek maksadıyla devam ettikleri ilmî müessese/kuruluş anlamındadır Arapça’da, güncel olarak da şu anda “fakülte” anlamında kullanılmaktadır. “Nevâ نوى” ise, bize En’am Sûresi 95. ayetten ilhamladır. Nevâ, isim olarak “çekirdekler” demektir. Fiil olarak manalarından biri de “niyet etmek”. İşte biz bu yola kardeşlerimizin gönül topraklarına her birinin mizacına uygun tohumlar/”çekirdek”ler atalım da münasip zaman ve zeminde onları yarıp/yeşertecek olan Allah’tır düşüncesi ve “niyet”i ile girdik. Faaliyetlerimizin örgün eğitim kurumlarında ilim alma imkanı olan ya da olmayan kız kardeşlerimiz için bir eksiği kapatmasını arzu ettik. Rabbimizden dileğimiz ana gayemizden sapmadan hâlisane bir şekilde bu ilim yolculuğuna devam edebilmek. 📍 Kulliyetu Nevâ’mızın (كن) adına uygun olabilecek bir logoyu da hayalimizde canlandırdığımız şekilde tasarlayan özverili, hizmet ehli, Filistinli kardeşimiz @mdfaoor‘a da huzurunuzda teşekkür etmeyi bir borç biliriz. 🌿 "
        }
    
    ,
    
    
        {
            "id": 142,
            "url": "/bir-cuma-tefekkuru/",
            "title": "Bir Cuma Tefekkürü",
            "body": "2019/12/20 - BİR CUMA TEFEKKÜRÜ قَالَ رَسُولُ اللهِ صَلَّى اللَّهُ عَلَيْهِ وَسَلَّمَ : (مَنْ أَصْبَحَ مِنْكُمْ آمِنًا فِي سِرْبِهِ ، مُعَافًى فِي جَسَدِهِ ، عِنْدَهُ قُوتُ يَوْمِهِ ، فَكَأَنَّمَا حِيزَتْ لَهُ الدُّنْيَا) Nebi aleyhisselâm buyurdu ki: “Sizden hanginiz canı ve malı emniyet içinde, vücudu sıhhat ve afiyette, günlük azığı da yanında olduğu halde sabahlarsa, sanki bütün dünya kendisine verilmiş gibidir. ” Bu hadis insanın içinde bulunduğu nimetleri hissetmesini sağlıyor. Korku, hastalık ve açlıktan emin olarak sabahlamak… İnsanlar ise henüz mâliki olmadıkları yarının kaygısından bugünün nimetini göremiyorlar. Halbuki o hayâl ettikleri, uğruna kederlendikleri müstakbele belki de hiç erişemeden ölecekler. Ey İnsan! Ulaşacağına bir garantin olmayan güne üzülme! Şu anda sadece içinde bulunduğun nimete şükretmek için yaşa. Zira bugününü farkında olmadığın bu nimetlerle sana kolaylaştıran Allah, gelecek günlerini kolaylaştırmaya da elbette kâdirdir. Kıymeti olmayan kederler, yarın bir daha ihtiyaç duyulmayacak kaygılar, hiçbir getirisi olmayan hüzünler, kuruntular ve telaşlar… Söyle bana kardeşim! Senin kederin İdlib’te korkuyla tirtir titreyen yavrulardan, Çin zulmü altında inleyen Doğu Türkistanlı Müslümanlardan daha mı değerli?! Mü’min kendisine fayda vermeyen bütün menfî duyguları bırakıp, fayda verecek hususlara ciddiyet ve azimle tutunarak hayr kapılarını açmanın yollarını arayandır… Bize mü’minin afiyet içinde yaşamasının en büyük nimet ve şükür sebebi olduğunu hatırlatan Efendimize salât ve selam olsun. | Kulliyetu Neva Görsel: kayseri. bel. tr "
        }
    
    ,
    
    
        {
            "id": 143,
            "url": "/el-edebul-mufred-neva-ilim-talebeleri-su-kuyusu-kamerunda-acildi/",
            "title": " El-Edebü'l Müfred Neva İlim Talebeleri  Su Kuyusu Kamerun'da Açıldı",
            "body": "2019/04/03 - Bir nimetin kıymetini ancak canhıraş bir şekilde ona erişenler bilir… Yüzlere bir tebessüm, hayatlara bir rahmet, kolaylık ve umut olsun… Çıplak ayakları toprağa değen güzel çocuk, müstakbelin de güzel olsun… Az ve samimi bir topluluk Allah’ın izniyle neler yapmaz ki… Yeter ki azıkları takvâ olsun… "
        }
    
    ,
    
    
        {
            "id": 144,
            "url": "/neva-arapca-4-mezuniyet-programi-yapildi/",
            "title": "Neva Arapça 4.Mezuniyet Programı Yapıldı",
            "body": "2019/01/25 - Kitabı Kur’an’ı apaçık Arapça bir lisan ile indiren, bize bilmediklerimizi öğreten Rabbimize hamdolsun. Salât ve selam bize Kitabı ve hikmeti öğreten Araplar içinden seçilmiş biricik Muallimimize, pâk ailesine ve ashâbına olsun. Arapça kurlarımızı azimle, yılmadan sürdürerek mezun olan 8 öğrencimiz adına 4. sünü düzenlediğimiz mezuniyet programındaydık. Şüphesiz mutluluk duygusu ile sorumluluk hissinin iç içe girdiği güzel bir günde bizi bir araya getirdiği için Rabbimize şükür halindeyiz.  \Kayseri İlim Yayma Cemiyeti Kübra Kız Yurdu konferans salonunda tâlibelerimizin iki dilde hazırladıkları Arapça’nın ehemmiyeti ve hususiyetlerine yönelik güzel program akabinde kendilerine diplomalarını ve mezuniyet akabinde de ilmi sürdürmeleri duasıyla hediye Arapça kitaplarını takdim ettik.  Nevâ grubu olarak, dur durak bilmeyen bir ilim öğrencisi olmak gerektiğinin, “yettim” demenin “bittim” demek ile eşdeğer olduğunun farkında olarak öğrenci kardeşlerimizle aynı kulvarda öğrenci-öğretmen olarak yürümeye devam ederken, birliktelik şuuru veren bu tür programlarla da birbirimizi diri tutmaya gayret ediyoruz. Rabbimizden hepsinin başarılarına başarı katmasını, hepimizi faydalı ilimle rızıklandırmasını niyaz ederiz.  "
        }
    
    ,
    
    
        {
            "id": 145,
            "url": "/neva-arapca-4-mezunlarini-veriyor/",
            "title": "Neva Arapça 4.Mezunlarını Veriyor!",
            "body": "2019/01/23 - 2013, 2015, 2017 yıllarından sonra, şimdi de 2019’da nasib olan, çiçeği burnunda 8 mezunumuzun hazırladığı programa, Arapça öğrenme şevki ile dolup taşmak isteyen tüm ArapçaSever hanım kardeşlerimizi bekleriz.  "
        }
    
    ,
    
    
        {
            "id": 146,
            "url": "/riyazus-salihindeki-1900-hadisi-hem-arapcasi-hem-turkcesi-ile-ezberledi/",
            "title": "Riyâzu's-Sâlihin'deki 1900 hadisi hem Arapça'sı hem Türkçe'si ile Ezberledi",
            "body": "2018/12/17 - El-Edebü’l Müfred hadis dersimiz akabinde takdimi yapılan bu güzel icâzetin sahibi kıymetli öğrencimiz Şeyma Nur Başaran. İmam Nevevi’nin meşhur eseri Riyâzu’s-Sâlihin’deki 1900 hadisi hem Arapça’sı, hem Türkçe’si ile Şam-ı Şerif’ten sevgili dostumuz ve hoca arkadaşımız Sarya Al-Hajjar’ın riâyetinde iki yıl süren bir emekle ezberledi ve hocasının tüm kitaptan yaptığı sınavı çok iyi dereceyle geçmeye muvaffak oldu. Belki şehrimizde bir ilk, ya da ilkler arasında olduğunu düşündüğümüz bu çalışma boyunca Şeyma Nur, iki yıla yayılan ve sahabe ile aynı havayı soluma imkânı veren bu hadis ezberinin de, Kur’an hıfzından sonra kendisine hem rûhi, hem ilmî çok şey kattığını ifade ediyor. Nevâ’mızda yaşadığımız bu mutluluğa vesile olan tâlibemizi ve ona çok emek vererek dinleyen Sarya hocamızı gönülden tebrik ediyoruz. Rabbimiz bu ameli onlardan kabul etsin, kendilerini sâlih, muttaki kullarından kılsın, hadislerin tatlı atmosferini soluduklarından ahlâkları güzelleşmiş talebeler yetiştirmelerini nasib etsin, âmin… 11 Rabîulâhir 1440 "
        }
    
    ,
    
    
        {
            "id": 147,
            "url": "/nevada-hafizlik-sevinci/",
            "title": "Neva'da Hâfızlık Sevinci",
            "body": "2018/12/14 - NEVÂ VE HÂFIZLIK Bir güzel mutluluk daha yaşamak nasib oldu Nevâ’mızda. İki tâlibemiz daha hâfızlıklarını hayırla bitirdi ve tekrar aşamasına geçtiler. Böylece 9 yılda 10 hâfizemize taç giydirmiş olduk. Kemmiyet açısından bakıldığında oldukça az bir rakam olabilir. Lakin niyetimiz ve hedeflerimiz açısından bakınca geldiğimiz nokta bizi sevindiriyor. Zira bu öğrencilerimizin hepsi Arapça kursumuzda yukarı kurlara gelmiş ya da mezun olmuş, İslâmî kaygıları ve kendi semtlerinde örneklik ve toparlayıcılık hüviyetleri olan, davet sahasında hem ailelerine, hem de çevrelerine oldukça fayda sağlayacaklarına ve ufuk kazandıracaklarına inandığımız kapasiteli kardeşlerimiz. \Bizim için hâfızlık nihâi bir hedef değil, ancak Kur’an’la doğrudan ve samimi bir ilişki kurmak için bir başlangıç noktası. Bu sebeple lafz-ı celâlin hıfzından çok mânasını önemseyen, Kur’an’la yaşama çabası içinde, gönülden bir arzu ile bize gelen kardeşlerimizi pek çok aşamadan geçirdikten sonra ancak hâfızlık eğitimine kabul ediyoruz. Bu zorlu yolu geçenler de gönlümüze sürûr veriyor elbet. Hocalar için en büyük sevinçlerden biri evlatları mesâbesinde olan talebelerinin ilim yolundaki mürüvvetlerini görmek olsa gerektir. Hamdolsun ikramlarına Rabbimizin… Hidâyet nimetinden sonra en büyük nimetlerden biri, gönüllerden kederi silen ilim nimetidir desek bilmem yerinde olur mu… Rahman, bu yolda amelinin hakkını veren kardeşlerimizi artırsın, her semtte Kur’an’ı hakkıyla temsil eden en az bir tane hâfize olsun diyerek, bizce çok kıymetli, sekiz yıllık tanışıklığımız olan iki hâfizemizi yeniden ve gönülden tebrik ediyoruz. 8 Rabîulâhir 1440 #neva_hafızlık #kulliyetuneva "
        }
    
    ,
    
    
        {
            "id": 148,
            "url": "/kulliyetu-neva-sekizinci-yilinda-3-arapca-mezunlarini-verdi/",
            "title": "Kulliyetu Neva Sekizinci Yılında 3.Arapça Mezunlarını Verdi",
            "body": "2017/11/07 -  Kulliyetu Neva sekizinci yılında 3. Arapça mezunlarını vermenin mutluluğunu yaşıyor. Yeni mezun olan 9 tâlibemizin günlerce süren emekle hazırlayıp sunduğu Arapça’ya sevgi ve rağbeti artıran güzel program neticesinde, kendilerine Arapça-Türkçe iki dilde hazırladığımız diplomalarını takdim ettik. Eski/yeni mezunlarımızın, Arap kardeşlerimizin ve hâli hazırda okuyan öğrencilerimizin ve yakınlarının katıldığı programda başından sonuna kadar Arapça duymanın ve anlamanın zevki yaşanırken, Arapça’nın evvela Kur’an’ı anlamada ve İslami ilimlere girişte bir anahtar olduğu vurgulanarak, ümmetin ortak dili olabilmesi için önemine de değinildi.  NEVÂ ailesi olarak günden güne daha çok sevdiğimiz bu dilde, ilmin tatlı semerelerini esas kaynaklarından devşiren ve birbirlerine ilim heyecanı ve amel arzusu ile bağlanan kardeşlerimizin sayısının artması bizi oldukça memnun ediyor. Zira ARapça öğretimi bizler için bir dil öğretmenliğinden çok öte mânâlar içeriyor. Gönüllere köprü kurmak yolunda Rabb’imiz bizi bu ilimden faydalandırsın, kardeşlerimizi de, bizi de bu ilmin gayesine matuf hizmetlerden mahrum etmesin. Mezun olan bütün kardeşlerimizi yeniden tebrik ediyor, “Arapça sahili olmayan bir denizdir” diyerek, dinlenecek bir sahil aramaksızın onları yeni inciler keşfetmeye davet ediyoruz… #kulliyetuneva #nevaarapca "
        }
    
    
    
];

var idx = lunr(function () {
    this.ref('id')
    this.field('title')
    this.field('body')

    documents.forEach(function (doc) {
        this.add(doc)
    }, this)
});

function lunr_search(term) {
    $('#lunrsearchresults').show( 1000 );
    $( "body" ).addClass( "modal-open" );

    document.getElementById('lunrsearchresults').innerHTML = '<div id="resultsmodal" class="modal fade show d-block"  tabindex="-1" role="dialog" aria-labelledby="resultsmodal"> <div class="modal-dialog shadow-lg" role="document"> <div class="modal-content"> <div class="modal-header" id="modtit"> <button type="button" class="close" id="btnx" data-dismiss="modal" aria-label="Kapat"> &times; </button> </div> <div class="modal-body"> <ul class="mb-0"> </ul>    </div> <div class="modal-footer"><button id="btnx" type="button" class="btn btn-secondary btn-sm" data-dismiss="modal">Kapat</button></div></div> </div></div>';
    if(term) {
        document.getElementById('modtit').innerHTML = "<h5 class='modal-title'>'" + term + "' için arama sonuçları</h5>" + document.getElementById('modtit').innerHTML;
        //put results on the screen.
        var results = idx.search(term);
        if(results.length>0){
            //console.log(idx.search(term));
            //if results
            for (var i = 0; i < results.length; i++) {
                // more statements
                var ref = results[i]['ref'];
                var url = documents[ref]['url'];
                var title = documents[ref]['title'];
                var body = documents[ref]['body'].substring(0,160)+'...';
                document.querySelectorAll('#lunrsearchresults ul')[0].innerHTML = document.querySelectorAll('#lunrsearchresults ul')[0].innerHTML + "<li class='lunrsearchresult'><a href='" + url + "'><span class='title'>" + title + "</span><br /><small><span class='body'>"+ body +"</span><br /><span class='url'>"+ url +"</span></small></a></li>";
            }
        } else {
            document.querySelectorAll('#lunrsearchresults ul')[0].innerHTML = "<li class='lunrsearchresult'>Hiçbir sonuç bulunamadı, başka bir şekilde aramayı deneyebilirsiniz.</li>";
        }
    }
    return false;
}
</script>
<style>
    .lunrsearchresult .title {color: #d9230f;}
    .lunrsearchresult .url {color: silver;}
    .lunrsearchresult a {display: block; color: #777;}
    .lunrsearchresult a:hover, .lunrsearchresult a:focus {text-decoration: none;}
    .lunrsearchresult a:hover .title {text-decoration: underline;}
</style>

<form class="bd-search hidden-sm-down" onSubmit="return lunr_search(document.getElementById('lunrsearch').value);">
<input type="text" class="form-control text-small"  id="lunrsearch" name="q" value="" placeholder="Ara..."> 
</form>
                </ul>
            </div>
        </div>
    </nav>

    <!-- Search Results -->
    <div id="lunrsearchresults">
        <ul class="mb-0"></ul>
    </div>

    <!-- Content -->
    <main role="main" class="site-content">
        
<div class="container">
    <div class="jumbotron jumbotron-fluid mb-3 pl-0 pt-0 pb-0 bg-white position-relative">
        <div class="h-100 tofront">
            <div class="row  justify-content-between ">
                <div
                    class=" col-md-6  pr-0 pr-md-4 pt-4 pb-4 align-self-center">
                    <p class="text-uppercase font-weight-bold">
                        <span class="catlist">
                            
                                <a class="sscroll text-danger" href="/category/dr-iyad-kunaybi">
                                    dr.i̇yad kunaybi
                                </a>
                                <span class="sep">, </span>
                            
                                <a class="sscroll text-danger" href="/category/kuran-ve-hafizlik">
                                    kur'an ve hâfızlık
                                </a>
                                <span class="sep">, </span>
                            
                        </span>
                    </p>
                    <h1 class="display-4 mb-4 article-headline">Kur'an mı Ezberleyeyim, Başka İlimler mi Öğreneyim? (Çeviri)</h1>
                    <div class="d-flex align-items-center">
                        
                        <img class="rounded-circle" src="/assets/images/kulliyetuneva_profil.jpg" alt="Kulliyetu Neva" width="70" />
                        
                        <small class="ml-3">
                            Kulliyetu Neva
                            <span></span>
                            <span class="text-muted d-block mt-1">Mar 09, 2022 · <span class="reading-time">
  
  2 dakika okuma süresi
</span></span>
                            <span class="text-muted d-block mt-1"><span id="unique-counter"></span> kişi tarafından <span id="total-counter"></span> kere görüntülendi. </span>
                        </small>
                    </div>
                </div>
                
                <div class="col-md-6 pr-0 align-self-center">
                    <img class="rounded" src="/assets/images/4688689fc5e3e5da94e8ad6257f8bc24.jpg" alt="Kur'an mı Ezberleyeyim, Başka İlimler mi Öğreneyim? (Çeviri)">
                </div>
                
            </div>
        </div>
    </div>
</div>

<div class="container-lg pt-4 pb-4">
    <div class="row justify-content-center">
        <!-- Share -->
        <div class="col-lg-2 pr-4 mb-4 col-md-12">
            <div class="sticky-top sticky-top-offset text-center">
                <div class="text-muted">
                    Paylaş
                </div>
                <div class="share d-inline-block">
                    <!-- AddToAny BEGIN -->
                    <div class="a2a_kit a2a_kit_size_32 a2a_default_style">
                        <a class="a2a_button_facebook"></a>
                        <a class="a2a_button_twitter"></a>
                        <a class="a2a_dd" href="https://www.addtoany.com/share"></a>
                    </div>
                    <script async src="https://static.addtoany.com/menu/page.js"></script>
                    <!-- AddToAny END -->
                </div>
            </div>
        </div>


        <div class="col-md-12 col-lg-8">

            <!-- Article -->
            <article class="article-post">
                <!--StartFragment-->

<p><strong>“Kur’an mı ezberleyeyim, başka ilimler mi öğreneyim?”</strong></p>

<p>Bazı dostlar bu soruyu soruyorlar. İşte cevabı; aslında Kur’an ilmin ta kendisidir. Allah Teala Peygamberimiz sallallahu aleyhi ve sellem’e “Sana ilim geldikten sonra onların hevalarına uyarsan Allah’tan (Allah’ın cezasından) seni kurtaracak ne bir yardımcı vardır, ne de koruyucu” (Rad,37) derken ve diğer başka ayetlerde de Kur’an’ı bu şekilde “ilim” olarak isimlendirmiştir. Peygamber Efendimiz’e ilimden her ne geldiyse o Kur’an’dır. Bu sebeple “Kur’an mı ilim mi” denemez. Aksine Kur’an ilimlerin başı ve anahtarıdır. İlimler ise Kur’an’ı şerh ederler ve tafsilatlı şekilde açıklarlar. Ama akıllarda bir soru kalıyor: “Biliyorum ki ideal olan; Müslümanın cehaletten kurtulmak ve daveti basiret üzere yerine getirmek için ihtiyaç duyduğu ilimlerden asgari düzeyde öğrenmesi ve bununla birlikte Kur’an’ı hıfz etmesidir. Lakin öğrenim veya çalışma şartları, hayatın sorumlulukları ile beraber ona ayırabileceğim vakit sınırlı. Peki, ben bu vakte Kur’an ezberimi mi sığdırmalıyım yoksa tefsir, hadis, fıkıh ya da başka şer’i ilimleri öğrenmeyi bunun önüne mi almalıyım?”</p>

<p>Bu durumdaki -kız ve erkek- kardeşlerime tavsiye edeceğim denge şudur:</p>

<p>1- Ayetleri tedebbür ve tefekkür etmek ve manasının sana gizli kaldığı yerlerde tefsir okumak.</p>

<p>2- Delil getirme yeteneğini geliştirmek. Bu sayede karşılaştığın herhangi bir durumda ya da önünde bir anlaşmazlık olduğunda ya da sana bir soru veya şüphe yönelttiğinde ya da kendi nefsini sağlamlaştırmak istediğinde veya başkalarına öğüt vermek istediğinde o duruma uygun ayeti zihnine getirebilirsin. Ki bu gerçekten çok önemli, hatta en önemli maksattır.</p>

<p>3- En azından bazı sureleri sağlam bir şekilde ezberlemek. Namazda huşu sağlamana yardımcı olması için kıraatini çeşitlendirmek, ulaşım esnasında okumak ya da ruhun Allah’ın kelamına susadığı vakitlerde ya da kalbi Kur’an’dan uzak olan insanların saçma sapan fikirlerle hatta belki de vesveselerle heder ettiği vakitlerde okumak için ezberlemek.</p>

<p>Ben bu şekilde bir çalışmanın Kur’an hıfzına -ki bununla sürekli meşgul olanlar genelde gevşekliğe ve bezginliğe düçar oluyorlar- giriş mahiyetinde olduğuna inanıyorum. -</p>

<p>Şunu da ilave edelim ki günlük olarak kişinin Kur’an’dan belli bir miktarda muhakkak okuması gerekir. Çünkü Kur’an, suyun fidana hayat olduğu gibi kalplere hayat verir.  Eğer biri derse ki; “Bu yukarıda zikrettiğin şeyler için vakit çok az.” Ben de ona derim ki; günlük olarak WhatsApp’da ve internet sitelerindeki sohbetlerde ve saçma sapan pek çok konuda ne kadar vakit kaybettiğini düşün. Ki bu sohbet ve saçma konular sonrasında susuzluk hissin artar ve bir de bunun ardından göğsünün daralmasından ve boşluk hissinden ötürü şikayet etmekle vakit kaybedersin… O halde düşün, vaktinin olduğunu göreceksin… Allah en iyisini bilir…</p>

<p><strong>| Dr.İyad Kunaybi</strong></p>

<p><strong>| Bu yazı Neva talibelerinden Seda Ünel tarafından çevrilmiştir.</strong></p>

<!--EndFragment-->

            </article>

            <!-- Mailchimp Subscribe Form -->
            


            <!-- Author Box -->
            
            <div class="row mt-5">
                <div class="col-md-2 align-self-center">
                    
                    <img class="rounded-circle" src="/assets/images/kulliyetuneva_profil.jpg" alt="Kulliyetu Neva" width="90" />
                    
                </div>
                <div class="col-md-10">
                    <h5 class="font-weight-bold">
                        Kulliyetu Neva
                    </h5>
                    <span>Takip et: </span>
                    <a class="btn btn btn-outline-light btn-sm btn-round ml-2" target="_blank" style="background-color: #3b5998;" href="https://www.facebook.com/kulliyetu.neva" role="button">
                        <i class="fab fa-facebook-f"></i>
                    </a>
                    <a class="btn btn btn-outline-light btn-sm btn-round ml-2" target="_blank" style="background-color: #55acee;" href="https://twitter.com/kulliyetuneva" role="button">
                        <i class="fab fa-twitter"></i>
                    </a>
                    <a class="btn btn btn-outline-light btn-sm btn-round ml-2" target="_blank" style="background-color: #ac2bac;" href="https://www.instagram.com/kulliyetuneva" role="button">
                        <i class="fab fa-instagram"></i>
                    </a>
                    
                </div>
            </div>
            

            <!-- Comments -->
            
            
<div id="comments" class="mt-5">
</div>

            

        </div>
    </div>
</div>

<!-- Aletbar Prev/Next -->
<div class="alertbar">
    <div class="container">
        <div class="row prevnextlinks small font-weight-bold">
            
            <div class="col-md-6 rightborder pl-0">
                <a class="text-dark" href="/eksiklik-duygusu/"> <img
                        height="30px" class="mr-1" src="/assets/images/a85f4b5d-baff-4afb-a1e0-5ca1579bf247.jpg"> 
                    Eksiklik Duygusu</a>
            </div>
            
            
            <div class="col-md-6 text-right pr-0">
                <a class="text-dark" href="/cuma-hutbeleri-ne-zaman-dirilecek/"> Cuma Hutbeleri Ne Zaman Dirilecek?  <img height="30px" class="ml-1" src="/assets/images/photo5855185884092152710.jpg"> </a>
            </div>
            
        </div>
    </div>
</div>

    </main>


    <!-- Scripts: popper, bootstrap, theme, lunr -->
    <script src="https://cdnjs.cloudflare.com/ajax/libs/popper.js/1.14.6/umd/popper.min.js"
        integrity="sha384-wHAiFfRlMFy6i5SRaxvfOCifBUQy1xHdJ/yoi7FRNXMRBu5WHdZYu1hA6ZOblgut"
        crossorigin="anonymous"></script>

    <script src="https://stackpath.bootstrapcdn.com/bootstrap/4.2.1/js/bootstrap.min.js"
        integrity="sha384-B0UglyR+jN6CkvvICOB2joaf5I4l3gm9GU6Hc1og6Ls7i6U/mkkaduKaBhlAXv9k"
        crossorigin="anonymous"></script>

    <script src="/assets/js/theme.js"></script>

    <script src="/assets/js/BetterTube.js"></script>

    <!-- Footer -->
    <footer class="bg-white border-top p-3 text-muted small">
        <div class="container">
            <div class="row align-items-center justify-content-between">
                <div>
                    <span class="navbar-brand mr-2 mb-0"><strong>Kulliyetu Neva</strong></span>
                    <span>
                        2010-<script>document.write(new Date().getFullYear())</script>
                    </span>
                </div>
            </div>
        </div>
    </footer>

    <!-- All this area goes before </body> closing tag -->

</body>

</html>
